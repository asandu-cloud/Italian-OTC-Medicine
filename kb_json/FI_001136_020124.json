{
  "filename": "FI_001136_020124.pdf",
  "source_path": "medicinali/FI_001136_020124.pdf",
  "text": "Documento reso disponibile da AIFA il 25/04/2021\nEsula dalla competenza dell’AIFA ogni eventuale disputa concernente i diritti di proprietà industriale e la tutela brevettuale dei dati relativi all’AIC dei \nmedicinali e, pertanto, l’Agenzia non può essere ritenuta responsabile in alcun modo di eventuali violazioni da parte del titolare dell'autorizzazione \nall'immissione in commercio (o titolare AIC).\nFoglio illustrativo: informazioni per il paziente \n \nFenistil 1 mg/ml gocce orali, soluzione  \nFenistil 1 mg compresse rivestite  \ndimetindene maleato \n \nLegga attentamente questo foglio prima di prendere questo medicinale perché contiene importanti \ninformazioni per lei.  \nPrenda questo medicinale sempre come esattamente descritto in questo foglio o come il medico o farmacista \nle ha detto di fare. \n- Conservi questo foglio. Potrebbe aver bisogno di leggerlo di nuovo. \n- Se desidera maggiori informazioni o consigli, si rivolga al farmacista. \n- Se si manifesta uno qualsiasi degli effetti indesiderati, tra cui effetti non elencati in questo foglio, si \nrivolga al medico o al farmacista. Vedere paragrafo 4. \n- Si rivolga al medico se non nota miglioramenti o se nota un peggioramento dei sintomi dopo un breve \nperiodo di trattamento.  \n \n \nContenuto di questo foglio:  \n1. Che cos’è Fenistil e a cosa serve \n2. Cosa deve sapere prima di prendere Fenistil \n3. Come prendere Fenistil \n4. Possibili effetti indesiderati \n5. Come conservare Fenistil \n6. Contenuto della confezione e altre informazioni \n \n \n1. Che cos’è Fenistil e a cosa serve  \n \nFenistil contiene il principio attivo dimetindene maleato che appartiene al gruppo dei medicinali conosciuti \ncome “antistaminici”ed è usato per le allergie e per il prurito di varia origine. \n \nFenistil è indicato per il trattamento:  \n del prurito di varia origine  \n delle allergie causate da medicinali e alimenti. \n \nSi rivolga al medico se non si sente meglio o se si sente peggio dopo un breve periodo di trattamento. \n \n \n2. Cosa deve sapere prima di prendere Fenistil  \n \nNon prenda Fenistil \n se è allergico al dimetindene maleato o ad uno qualsiasi degli altri componenti di questo medicinale \n(elencati al paragrafo 6) \n se ha  una malattia caratterizzata da un’elevata pressione all’interno dell’occhio (glaucoma) \n se ha un aumento del volume della prostata (ipertrofia prostatica) \n se ha problemi alla vescica (ostruzioni del collo vescicale) \n se ha un ristringimento a un tratto dello stomaco o dell’intestino (ad esempio del piloro o del duodeno) \n se ha un ristringimento a un tratto dell’apparato urinario o genitale \n se ha l’asma \n se ha una malattia ai polmoni caratterizzata da un’ostruzione dei bronchi (broncopneumopatia cronica \nostruttiva) \n se ha problemi al cuore e ai vasi sanguigni \n se ha la pressione alta \n se ha una ghiandola tiroidea iperattiva (ipertiroidismo) \n se ha l’epilessia \n se sta usando altri medicinali ad esempio per il trattamento della depressione e del Parkinson (inibitori \ndelle monoamminossidasi) (vedere paragrafo “Altri medicinali e Fenistil”). \nAgenzia Italiana del Farmaco\nDocumento reso disponibile da AIFA il 25/04/2021\nEsula dalla competenza dell’AIFA ogni eventuale disputa concernente i diritti di proprietà industriale e la tutela brevettuale dei dati relativi all’AIC dei \nmedicinali e, pertanto, l’Agenzia non può essere ritenuta responsabile in alcun modo di eventuali violazioni da parte del titolare dell'autorizzazione \nall'immissione in commercio (o titolare AIC).\n \nFenistil non deve essere usato nei neonati di meno di 1 mese di età, in particolare se nati prematuri. \n \nAvvertenze e precauzioni  \nSi rivolga al medico o al farmacista prima di prendere Fenistil. \nNon eccedere la dose raccomandata e usare solo per brevi periodi di trattamento. \nI pazienti anziani devono consultare il medico prima di prendere Fenistil perchè  sono più soggetti a effetti \nindesiderati come agitazione e affaticamento.  \n \nFaccia particolare attenzione: \n se ha gravi problemi al fegato \n alla luce del sole o a lampade solari.  Non deve esporsi alla luce solare o a lampade solari dopo aver \npreso Fenistil, perché gli antistaminici possono causare comparsa di macchie o arrossamenti sulla pelle  \n \nBambini  \nFenistil non deve essere usato nei neonati di meno di 1 mese di età, in particolare se nati prematuri. \nFenistil deve essere usato con prudenza nei bambini di età inferiore ad 1 anno, perché l’effetto sedativo \ndell’antistaminico può essere associato ad arresto del respiro durante il sonno. \nFenistil deve essere usato nei bambini di età inferiore ai 12 anni solo nei casi di effettiva necessità e dopo \naver consultato il medico.  \nNei bambini più piccoli gli antistaminici come Fenistil possono causare eccitabilità. \n \nAltri medicinali e Fenistil  \nInformi il medico o il farmacista se sta usando, ha recentemente usato o potrebbe usare qualsiasi altro \nmedicinale, compresi quelli senza prescrizione medica. \n \nInformi il medico se sta usando: \n medicinali della classe degli inibitori delle monoaminossidasi, usati ad esempio per il trattamento della \ndepressione e per il Parkinson \n tranquillanti o ansiolitici (medicinali usati per l’ansia) \n analgesici oppioidi (medicinali per ridurre il dolore) \n anticonvulsivanti (medicinali usati per l’epilessia) \n antistaminici (medicinali per le allergie) \n antiemetici (medicinali usati per prevenire e reprimere il vomito) \n antipsicotici (medicinali usati in gravi disturbi psichiatrici) \n ipnotici (medicinali che inducono il sonno) \n scopolamina (medicinale usato per trattare condizioni caratterizzate da dolorosi crampi allo stomaco, \nall’intestino, all’apparato urinario o genitale) \n antidepressivi triciclici (medicinali usati per il trattamento della depressione) \n broncodilatatori (medicinali usati per  il trattamento dell’asma e delle malattie broncopolmonari) \n antispastici gastrointestinali (medicinali usati per gli spasmi addominali e dello stomaco) \n midriatici (medicinali usati per dilatare le pupille) \n antimuscarinici urologici (medicinali usati per trattare la vescica iperattiva) \n procarbazina (medicinale usato per il trattamento di alcuni tumori ad es. il linfoma di Hodgkin) \n antibiotici. L’uso di antistaminici può mascherare i primi segni di danno all’orecchio di alcuni \nantibiotici. \n anticoagulanti orali (medicinali usati per ridurre la coagulazione del sangue assunti per bocca). \n \nFenistil con alcol  \nNon assuma alcol durante il trattamento con Fenistil perché può causare effetti indesiderati che possono \nanche mettere in pericolo la sua vita. \n \nGravidanza e allattamento  \nSe è in corso una gravidanza, se sospetta o sta pianificando una gravidanza, o se sta allattando con latte \nmaterno chieda consiglio al medico o al farmacista prima di prendere questo medicinale. \n \nGravidanza \nLe donne in gravidanza devono consultare il medico prima di assumere questo medicinale.  \nAgenzia Italiana del Farmaco\nDocumento reso disponibile da AIFA il 25/04/2021\nEsula dalla competenza dell’AIFA ogni eventuale disputa concernente i diritti di proprietà industriale e la tutela brevettuale dei dati relativi all’AIC dei \nmedicinali e, pertanto, l’Agenzia non può essere ritenuta responsabile in alcun modo di eventuali violazioni da parte del titolare dell'autorizzazione \nall'immissione in commercio (o titolare AIC).\n \nAllattamento \nFenistil non  è raccomandato durante l’allattamento al seno. \n \nGuida di veicoli e utilizzo di macchinari \nFenistil può provocare sonnolenza e rallentamento dei riflessi, pertanto può ridu rre la capacità di guidare \nveicoli o di usare macchinari. \n \nFenistil 1 mg compresse rivestite contiene lattosio, saccarosio e amido di frumento.  \nFenistil 1 mg compresse rivestite contiene lattosio e saccarosio. Se il medico le ha diagnosticato una \nintolleranza ad alcuni zuccheri, lo contatti prima di prendere questo medicinale. \nFenistil 1 mg compresse rivestite contiene amido di frumento  .  L’amido di frumento in questo medicinale \ncontiene solo una piccolissima quantità di glutine ) è molto  poco probabile che possa causarle problemi se è \nceliaco.  \nUna compressa contiene non più di 0,2 microgrammi di glutine.  \nSe lei è allergico al frumento (condizione diversa dalla celiachia) non prenda questo medicinale. \n \nFenistil 1 mg/ml gocce orali, soluzione  contiene acido benzoico e propilene glicole.  \nQuesto medicinale contiene 2 mg di acido benzoico per dose (40 gocce) equivalente a 1 mg/ml.  \nQuesto medicinale contiene 200 mg di propilene glicole per dose (40 gocce) equivalente a 100 mg/ml. \nSe lei soffre di malattie al fegato o ai reni, non prenda questo medicinale se non diversamente raccomandato \ndal medico. Il medico potrà fare ulteriori controlli durante la terapia. \n \nFenistil 1 mg/ml gocce orali, soluzione  contiene meno di 1 mmole (23 mg) di sodio per dose (40 gocce), \ncioè essenzialmente ‘senza sodio’. \n \n3. Come prendere Fenistil  \n \nPrenda questo medicinale seguendo sempre esattamente quanto riportato in questo foglio o le istruzioni del \nmedico o del farmacista. Se ha dubbi consulti il medico o il farmacista.  \n \nNon superi le dosi raccomandate. Prenda Fenistil  solo per brevi periodi di t rattamento.Inoltre, faccia \nparticolare attenzione nel determinare la dose nei bambini e negli anziani. \nSi rivolga al medico se non si sente meglio o se si sente peggio dopo un breve periodo di trattamento, se il \ndisturbo si presenta ripetutamente o se nota un qualsiasi cambiamento recente delle sue caratteristiche. \n \nUso negli adulti e nei bambini sopra i 12 anni di età  \nLa dose giornaliera raccomandata è 3-6 mg di Fenistil al giorno, suddivisa in 3 somministrazioni, ossia: \n 20-40 gocce 3 volte al giorno \noppure \n 1-2 compresse rivestite 3 volte al giorno. \n \nLe compresse rivestite devono essere ingerite intere con un po’ di acqua o altro liquido. \n \nSe soffre di sonnolenza si raccomanda d i prendere 2 compresse rivestite (o in alternativa 40 gocce) la sera \nprima di andare a dormire e 1 compressa rivestita (o in alternativa 20 gocce) durante la prima colazione. \n \nUso nei bambini sotto i 12 anni  \nUsare solo dopo aver consultato il medico. \nLa dose giornaliera raccomandata è 0,1 mg per chilogrammo di peso corporeo al giorno, che corrisponde a 2 \ngocce per chilogrammo di peso corporeo al giorno, divise in tre somministrazioni al giorno. \n \nNon esponga Fenistil gocce orali a temperature elevate: se dev e somministrare Fenistil gocce orali a un \nbambino piccolo aggiunga le gocce nel biberon solo quando il contenuto è tiepido.  \nSe il bambino è in grado di mangiare con il cucchiaio, metta le gocce non diluite in un cucchiaino da tè. Le \ngocce hanno un sapore gradevole. \n \n \n \nAgenzia Italiana del Farmaco\nDocumento reso disponibile da AIFA il 25/04/2021\nEsula dalla competenza dell’AIFA ogni eventuale disputa concernente i diritti di proprietà industriale e la tutela brevettuale dei dati relativi all’AIC dei \nmedicinali e, pertanto, l’Agenzia non può essere ritenuta responsabile in alcun modo di eventuali violazioni da parte del titolare dell'autorizzazione \nall'immissione in commercio (o titolare AIC).\nUso negli anziani \nLa dose di Fenistil va determinata attentamente negli anziani (sopra i 65 anni) poichè la sicurezza e \nl’efficacia di Fenistil  non sono state valutate in modo accurato.  \n \nCome aprire e chiudere il flacone di Fenistil gocce orali \n \n \nAPERTURA: \n \nGiri in senso antiorario \ntenendo premuto il tappo \n \n \n \n \nCHIUSURA: \n \nAvviti a fondo il tappo \ngirandolo in senso orario \n \nSe prende più Fenistil di quanto deve \nIn caso di ingestione accidentale di una dose eccessiva di Fenistil avverta immediatamente il medico o si \nrivolga al più vicino ospedale. \nSe ha preso una dose eccessiva di Fenistil può manifestare: sonnolenza (soprattutto negli adulti), \nstimolazione del sistema nervoso centrale (soprattutto nei bambini) con eccitazione, perdita de lla \ncoordinazione dei movimenti (atassia), allucinazioni, tremori, convulsioni, contrazioni muscolari, dilatazione \ndella pupilla dell’occhio (midriasi), bocca secca, vampate di calore al volto, ritenzione urinaria, febbre. Può \ninoltre  manifestare pressione del sangue bassa.  \nIl medico tratterà l’ingestione di una dose eccessiva di Fenistil in base alla sua condizione. \n \nSe dimentica di prendere Fenistil  \nNon prenda una dose doppia per compensare la dimenticanza della dose. \n \nSe interrompe il trattamento con Fenistil \nSe ha qualsiasi dubbio sull’uso di questo medicinale, si rivolga al medico o al farmacista. \n \n4. Possibili effetti indesiderati  \n \nCome tutti i medicinali, questo medicinale può causare effetti indesiderati sebbene non tutte le persone li \nmanifestino. \n \nEffetti indesiderati molto comuni (possono interessare più di 1 persona su 10)  \n affaticamento \n \nEffetti indesiderati comuni (possono interessare fino a 1 persona su 10)  \n sonnolenza \n nervosismo \n \nEffetti indesiderati rari (possono interessare fino a 1 persona  su 1.000)  \n agitazione \n mal di testa \n vertigini \n disturbi allo stomaco e/o all’intestino \n nausea \n secchezza della bocca e della gola \n \nEffetti indesiderati molto rari (possono interessare fino a 1 persona su 10.000)  \n eruzioni della pelle  \n comparsa di macchie o arr ossamenti sulla pelle in seguito all’esposizione alla luce del sole o lampade \nsolari \nAgenzia Italiana del Farmaco\nDocumento reso disponibile da AIFA il 25/04/2021\nEsula dalla competenza dell’AIFA ogni eventuale disputa concernente i diritti di proprietà industriale e la tutela brevettuale dei dati relativi all’AIC dei \nmedicinali e, pertanto, l’Agenzia non può essere ritenuta responsabile in alcun modo di eventuali violazioni da parte del titolare dell'autorizzazione \nall'immissione in commercio (o titolare AIC).\n gravi reazioni allergiche anche dopo la prima assunzione, inclusi gonfiore (edema) al viso, alla gola e \ndifficoltà a respirare (dispnea) \n segni di eccitazione ad esempio euforia, tremore, insonnia, convulsioni \n sedazione  \n debolezza (astenia) \n disturbi della coordinazione  \n disturbi della vista  \n secchezza del naso \n senso di oppressione al torace e difficoltà a respirare dovuti a una riduzione e un ispessimento della \nsecrezione bronchiale  \n perdita dell’appetito (anoressia) \n vomito  \n diarrea o stitichezza  \n difficoltà a urinare e ritenzione urinaria \n \nEffetti indesiderati con frequenza non nota (la frequenza non può essere definita sulla base dei dati \ndisponibili) \n edema (gonfiore da accumulo di liquidi) \n eruzione sulla pelle \n spasmi muscolari \n \nIl rispetto delle istruzioni contenute nel foglio illustrativo riduce il rischio di effetti indesiderati. \n \nSegnalazione degli effetti indesiderati  \nSe manifesta un qualsiasi effetto indesiderato, compresi quelli non elencati in questo foglio, si rivolga al \nmedico o al farmacista.  Lei può inoltre segnalare gli effetti indesiderati direttamente tramite il sistema \nnazionale di segnalazione all’indirizzo https://www.aifa.gov.it/content/segnalazioni-reazioni-avverse.  \nSegnalando gli effetti indesiderati lei può contribuire a fornire maggiori informazioni sulla sicurezza di \nquesto medicinale. \n \n \n5. Come conservare Fenistil  \n \nConservi questo medicinale fuori dalla vista e dalla portata dei bambini. \n \nNon usi questo medicinale dopo la data di scadenza che è riportata sulla confezione dopo Scadenza. La data \ndi scadenza si riferisce all’ultimo giorno di quel mese. \n \nNon getti alcun medicinale nell’acqua di scarico e nei rifiuti domestici. Chieda al farmacista come eliminare \ni medicinali che non utilizza più. Questo aiuterà a proteggere l’ambiente. \n \nFenistil 1 mg compresse rivestite \nConservare nella confezione originale. \n \nFenistil 1 mg/ml gocce orali, soluzione \nConservare a temperatura inferiore a 25°C.  \nTenere il flacone nella confezione originale per proteggere il medicinale dalla luce.  \n Il medicinale, una volta aperto, può essere utilizzato fino alla data di scadenza riportata sulla confezione. \n \nE’ importante avere sempre a disposizione le informazioni sul medicinale, pertanto conservate sia la scatola \nche il foglio illustrativo. \n \n6. Contenuto della confezione e altre informazioni \n \nCosa contiene Fenistil \n \nFenistil 1 mg compresse rivestite Agenzia Italiana del Farmaco\nDocumento reso disponibile da AIFA il 25/04/2021\nEsula dalla competenza dell’AIFA ogni eventuale disputa concernente i diritti di proprietà industriale e la tutela brevettuale dei dati relativi all’AIC dei \nmedicinali e, pertanto, l’Agenzia non può essere ritenuta responsabile in alcun modo di eventuali violazioni da parte del titolare dell'autorizzazione \nall'immissione in commercio (o titolare AIC).\n Il principio attivo è dimetindene maleato. Ogni compressa contiene 1 mg di dimetindene maleato (pari a \n0,72 mg di dimetindene). \n Gli altri componenti sono lattosio, amido di frumento, magnesio stearato, talco, saccarosio , calcio \ncarbonato, gomma arabica, titanio diossido, macrogol. \n \nFenistil 1 mg/ml gocce orali, soluzione \n Il principio attivo è dimetindene maleato. 1ml di soluzione contiene 1 mg di dimetindene maleato. \n Gli altri componenti sono sodio fosfato dibasico dodecaidrato, glicole propilenico, acido benzoico, \ndisodio edetato, acido citrico monoidrato, saccarina sodica, acqua depurata. \n \n \nDescrizione dell’aspetto di Fenistil e contenuto della confezione \n \nFenistil 1 mg compresse rivestite \nOgni confezione di Fenistil 1 mg compresse rivestite contiene 30 compresse rivestite, confezionate in blister. \n \nFenistil 1 mg/ml gocce orali, soluzione \nOgni confezione di Fenistil 1 mg/ml gocce orali, soluzione contiene un flacone da 20 ml di soluzione, dotato \ndi contagocce. \n \nTitolare dell’autorizzazione all’immissione in commercio  \nGlaxoSmithKline Consumer Healthcare S.p.A. Via Zambeletti s.n.c. Baranzate (MI) \n \nProduttore \nFenistil 1 mg/ml gocce orali, soluzione  \nNovartis Farma S.p.A. \nVia Provinciale Schito n. 131 \nTorre Annunziata (NA) \n \nOppure \n \nGlaxoSmithKline Consumer Healthcare GmbH & Co. KG,  \nBarthstraße 4, 80339  \nMonaco (Germania) \n \nFenistil 1 mg compresse rivestite \nNovartis Farmacéutica SA \nBarberà del Vallès  \nBarcellona - Spagna \n \noppure  \n \nRecipharm Uppsala AB \nBjörkgatan 30,  \nUppsala - Svezia \n \nQuesto foglio illustrativo è stato aggiornato il. \n \n \n \n \n \n \n \n \n \n \n \n \nAgenzia Italiana del Farmaco\nDocumento reso disponibile da AIFA il 25/04/2021\nEsula dalla competenza dell’AIFA ogni eventuale disputa concernente i diritti di proprietà industriale e la tutela brevettuale dei dati relativi all’AIC dei \nmedicinali e, pertanto, l’Agenzia non può essere ritenuta responsabile in alcun modo di eventuali violazioni da parte del titolare dell'autorizzazione \nall'immissione in commercio (o titolare AIC).\n \nFoglio illustrativo: informazioni per il paziente \n \nFenistil 0,1% gel \ndimetindene maleato \n \nLegga attentamente questo foglio prima di usare questo medicinale perché contiene importanti \ninformazioni per lei. \nUsi questo medicinale sempre come esattamente descritto in questo foglio o come il medico o farmacista le \nha detto di fare. \n- Conservi questo foglio. Potrebbe aver bisogno di leggerlo di nuovo. \n- Se desidera maggiori informazioni o consigli, si rivolga al farmacista. \n- Se si manifesta uno qualsiasi degli effetti indesiderati, tra cui effetti non elencati in questo foglio, si \nrivolga al medico o al farmacista. Vedere paragrafo 4. \n- Si rivolga al medico se non nota miglioramenti o se nota un peggioramento dei sintomi dopo 5-7 \ngiorni.  \n \n \nContenuto di questo foglio:  \n1. Che cos’è Fenistil gel e a cosa serve \n2. Cosa deve sapere prima di usare Fenistil gel \n3. Come usare Fenistil gel \n4. Possibili effetti indesiderati \n5. Come conservare Fenistil gel \n6. Contenuto della confezione e altre informazioni \n \n \n1. Che cos’è Fenistil gel  e a cosa serve  \n \nFenistil gel contiene il principio attivo dimetindene maleato che appartiene al gruppo dei medicinali \nconosciuti come “antistaminici” ed è usato contro il prurito di varia origine e le infiammazioni locali. \n \nFenistil gel  è indicato per il trattamento locale dei sintomi:  \n delle infiammazioni della pelle con prurito (dermatiti pruriginose) \n dell’eritema solare \n delle punture d’insetto. \n \nSi rivolga al medico se non si sente meglio o se si sente peggio dopo 5-7 giorni. \n \n \n2. Cosa deve sapere prima di usare Fenistil gel  \n \nNon usi Fenistil gel  \n se è allergico al dimetindene maleato o ad uno qualsiasi degli altri componenti di questo medicinale \n(elencati al paragrafo 6) \n con un bendaggio occlusivo, ossia una fasciatura che non lascia passare l’aria \n \nAvvertenze e precauzioni  \nSi rivolga al medico o al farmacista prima di usare Fenistil gel. \n \nFaccia particolare attenzione: \n non applichi Fenistil gel su ampie aree di pelle, in particolare sulla pelle lesa e infiammata, su zone con \nvescicole, su piaghe vive e su superfici che producono siero o pus \n eviti che Fenistil gel entri in contatto con gli occhi \n eviti l’esposizione prolungata al sole delle zone trattate \n l’uso, in particolare se per lunghi periodi di tempo, dei medicinali per uso locale può causare reazio ni \nsulla pelle. Se ciò si verifica, interrompa il trattamento con Fenistil gel e consulti il medico che le darà \nuna terapia idonea.  \nAgenzia Italiana del Farmaco\nDocumento reso disponibile da AIFA il 25/04/2021\nEsula dalla competenza dell’AIFA ogni eventuale disputa concernente i diritti di proprietà industriale e la tutela brevettuale dei dati relativi all’AIC dei \nmedicinali e, pertanto, l’Agenzia non può essere ritenuta responsabile in alcun modo di eventuali violazioni da parte del titolare dell'autorizzazione \nall'immissione in commercio (o titolare AIC).\n \nBambini  \nFenistil gel deve essere usato in bambini al di sotto dei 2 anni di età solo dopo aver consultato il medico.  \nNei lattanti e nella prima infanzia non usi Fenistil gel su ampie aree di pelle e in particolare su aree con pelle \nlesa e infiammata. \n \nAltri medicinali e Fenistil gel  \nInformi il medico o il farmacista se sta usando, ha recentemente usato o potrebbe usare qualsiasi altro \nmedicinale, compresi quelli senza prescrizione medica. \n \nFenistil gel è assorbito dall’organismo in maniera limitata, pertanto le interazioni con altri medicinali sono \nmolto improbabili. \n \nGravidanza e allattamento \nSe è in corso una gravidanza, se sospetta o sta pianificando una gravidanza, o se sta allattando con latte \nmaterno chieda consiglio al medico o al farmacista prima di usare questo medicinale. \n \nFenistil gel può essere usato durante la gravidanza e l’allattamento solo  dopo aver consultato il medico in \ncasi di effettiva necessità e soltanto sotto il diretto controllo del medico. \nNon applichi Fenistil gel su vaste aree della pelle specialmente se infiammate e l ese e sul seno  durante \nl’allattamento. \n \nGuida di veicoli e utilizzo di macchinari \nFenistil gel non altera o altera in modo trascurabile la capacità di guidare veicoli e di usare macchinari. \n \nFenistil gel  contiene propilen e glicole e benzalconio cloruro  \nFenistil gel contiene 300 mg di propilene glicole per dose (2 g di gel) equivalente a 150 mg/g di gel che può \ncausare irritazione della pelle.Fenistil gel contiene 0,1 mg di benzalconio cloruro per dose  (2 g di gel ) \nequivalente a 0,05 mg/g di gel che può irritare la pelle.. \n Se sta allattando non applichi questo medicinale sul seno perché il bambino potrebbe ingerirlo con il suo \nlatte. \n3. Come usare Fenistil gel  \n \nUsi questo medicinale seguendo sempre esattamente quanto riportato in questo foglio o le istru zioni del \nmedico o del farmacista. Se ha dubbi consulti il medico o il farmacista. \n \nFaccia attenzione a non superare le dosi indicate senza il consiglio del medico. Usi Fenistil gel solo per brevi \nperiodi di trattamento (non oltre 5-7 giorni). \n \n Applichi una piccola quantità di Fenistil gel sulla parte interessata, 2-3 volte al giorno (ogni 8-12 ore), a \nseconda dell’intensità del prurito e/o altro sintomo infiammatorio. \n Massaggi leggermente per favorire la penetrazione del gel in profondità. \n \nSe usa più Fenistil gel  di quanto deve  \nIn caso di ingestione accidentale o uso di una dose eccessiva di Fenistil gel avverta immediatamente il \nmedico o si rivolga al più vicino ospedale.  \nSe ha accidentalmente ingerito Fenistil gel  può manifestare: sonnolenza  (soprattutto negli adulti) , \nstimolazione del sistema nervoso centrale  (soprattutto nei bambini e negli anziani) con eccitazione, perdita \ndella coordinazione dei movimenti (atassia), allucinazioni, contrazioni muscolari, dilatazione della pupilla \ndell’occhio (midriasi), bocca secca, vampate di calore al volto, ritenzione urinaria, febbre . Può inoltre  \nmanifestare pressione del sangue bassa. \nIl medico tratterà l’ingestione di una dose eccessiva di Fenistil gel in base alla sua condizione. \n \nSe dimentica di usare Fenistil gel  \nNon usi una dose doppia per compensare la dimenticanza della dose. \n \nSe interrompe il trattamento con Fenistil gel  \nSe ha qualsiasi dubbio sull’uso di questo medicinale, si rivolga al medico o al farmacista. \n \nAgenzia Italiana del Farmaco\nDocumento reso disponibile da AIFA il 25/04/2021\nEsula dalla competenza dell’AIFA ogni eventuale disputa concernente i diritti di proprietà industriale e la tutela brevettuale dei dati relativi all’AIC dei \nmedicinali e, pertanto, l’Agenzia non può essere ritenuta responsabile in alcun modo di eventuali violazioni da parte del titolare dell'autorizzazione \nall'immissione in commercio (o titolare AIC).\n \n4. Possibili effetti indesiderati \n \nCome tutti i medicinali, questo medicinale può causare effetti indesiderati sebbene non tutte le persone li \nmanifestino. \n \nInterrompa il trattamento e c onsulti il medico se manifesta uno dei seguenti effetti indesiderati  durante il \ntrattamento con Fenistil gel: \n \nEffetti indesiderati non comuni (possono interessare fino a 1 persona su 100)  \n pelle secca \n sensazione di bruciore sulla pelle. \n \nEffetti indesiderati molto rari (possono interessare fino a 1 persona su 10.000)  \n infiammazione della pelle di natura allergica (dermatite allergica). \n \nEffetti indesiderati con frequenza non nota (la frequenza non può essere definita sulla base dei dati \ndisponibili) \n reazioni allergiche della pelle. \n \nIl rispetto delle istruzioni contenute nel foglio illustrativo riduce il rischio di effetti indesiderati. \n \nSegnalazione degli effetti indesiderati  \nSe manifesta un qualsiasi effetto indesiderato, compresi quelli non elencati in questo foglio, si rivolga al \nmedico o al farmacista.  Lei può inoltre segnalare gli effetti indesiderati direttamente tramite il sistema \nnazionale di segnalazione all’indirizzo  https://www.aifa.gov.it/content/segnalazioni-reazioni-avverse.  \nSegnalando gli effetti indesiderati lei può contribuire a fornire maggiori informazioni sulla sicurezza di \nquesto medicinale. \n \n \n5. Come conservare Fenistil gel  \n \nConservi questo medicinale fuori dalla vista e dalla portata dei bambini. \n \nNon usi questo medicinale dopo la data di scadenza che è riportata sulla confezione dopo Scadenza. La data \ndi scadenza si riferisce all’ultimo giorno di quel mese. \n \nConservare a temperatura inferiore a 25°C. \n \nNon getti alcun medicinale nell’acqua di scarico e nei rifiuti domestici. Chieda al farmacista come eliminare \ni medicinali che non utilizza più. Questo aiuterà a proteggere l’ambiente. \n \nÈ importante avere sempre a disposizione le informazioni sul medicinale, pertanto conservate sia la scatola \nche il foglio illustrativo. \n \n \n6. Contenuto della confezione e altre informazioni  \n \nCosa cont iene Fenistil gel  \n Il principio attivo è dimetindene maleato. 100 g di gel contengono 100 mg di dimetindene maleato (pari \na 71,6 mg di dimetindene). \n Gli altri componenti sono benzalconio cloruro, sodio edetato, carbopol 974 P, sodio idrossido, \npropilenglicole , acqua depurata. \n \n \nDescrizione dell’aspetto di Fenistil gel  e contenuto  della confezione  \nOgni confezione contiene un tubo da 30 g di gel per uso cutaneo. \n \nAgenzia Italiana del Farmaco\nDocumento reso disponibile da AIFA il 25/04/2021\nEsula dalla competenza dell’AIFA ogni eventuale disputa concernente i diritti di proprietà industriale e la tutela brevettuale dei dati relativi all’AIC dei \nmedicinali e, pertanto, l’Agenzia non può essere ritenuta responsabile in alcun modo di eventuali violazioni da parte del titolare dell'autorizzazione \nall'immissione in commercio (o titolare AIC).\nTitolare dell’autorizzazione all’immissione in commercio  \nGlaxoSmithKline Consumer Healthcare S.p.A. Via Zambeletti s.n.c. Baranzate (MI) \n \nProduttore \nNovartis Farma S.p.A. \nVia Provinciale Schito n. 131 \nTorre Annunziata (NA) \n \noppure  \n \nGlaxoSmithKline Consumer Healthcare GmbH & Co. KG,  \nBarthstraße 4, 80339  \nMonaco (Germania) \n \nQuesto foglio illustrativo è stato aggiornato il  . \n \nAgenzia Italiana del Farmaco"
}