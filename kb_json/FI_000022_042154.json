{
  "filename": "FI_000022_042154.pdf",
  "source_path": "medicinali/FI_000022_042154.pdf",
  "text": "Documento reso disponibile da AIFA il 06/07/2022\nEsula dalla competenza dell’AIFA ogni eventuale disputa concernente i diritti di proprietà industriale e la tutela brevettuale dei dati relativi all’AIC dei \nmedicinali e, pertanto, l’Agenzia non può essere ritenuta responsabile in alcun modo di eventuali violazioni da parte del titolare dell'autorizzazione \nall'immissione in commercio (o titolare AIC).\n \n \nFoglio illustrativo: informazioni per l’utilizzatore \n \nLasonil antidolore 10% gel \nIbuprofene sale di lisina \n \nLegga attentamente questo foglio prima di usare questo medicinale perché contiene \nimportanti informazioni per lei. \nUsi questo medicinale sempre come esattamente descritto in questo foglio o come il medico o \nfarmacista ha detto di fare. \n- Conservi questo foglio. Potrebbe aver bisogno di leggerlo di nuovo. \n- Se desidera maggiori informazioni o consigli, si rivolga al farmacista. \n- Se si manifesta uno qualsiasi degli effetti indesiderati, tra cui effetti non elencati in questo \nfoglio, si rivolga al medico o al farmacista. Vedere paragrafo 4. \n- Si rivolga al medico se non nota miglioramenti o se nota un peggioramento dei si ntomi.  \n \n \nContenuto di questo foglio: \n1. Che cos’è Lasonil antidolore e a cosa serve \n2. Cosa deve sapere prima di usare Lasonil antidolore \n3. Come usare Lasonil antidolore \n4. Possibili effetti indesiderati \n5. Come conservare Lasonil antidolore \n6. Contenuto della confezione e altre informazioni \n \n \n1. Che cos’è Lasonil antidolore e a cosa serve  \n \nQuesto medicinale contiene Ibuprofene sale di lisina, che appartiene ad un gruppo di farmaci \nchiamati farmaci anti-infiammatori non steroidei (FANS), che agiscono per alleviare il dolore e \nridurre i sintomi connessi all'infiammazione.  \n \nLasonil antidolore si usa per il trattamento locale di contusioni, distorsioni, mialgie (dolori \nmuscolari), strappi muscolari, torcicollo. \n \nSi rivolga al medico se non si sente meglio o se i sintomi peggiorano.  \n \n2. Cosa deve sapere prima di usare Lasonil antidolore \n \nNon usi Lasonil antidolore \n- se è allergico ad ibuprofene o ad uno qualsiasi degli altri componenti di questo medicinale \n(elencati al paragrafo 6). \n- se è allergico ad altri analgesici (antidolorifici), antipiretici (antifebbrili), farmaci \nantinfiammatori non steroidei (FANS) che le abbiano provocato in precedenza asma, rinite, \norticaria o altre manifestazioni allergiche. \n- se è in stato di gravidanza o se sta allattando (vedere ‘Gravidanza, allattamento e fertilità’). \n- se ha meno di 14 anni (vedere ‘Bambini e adolescenti’). \n- se usa altri FANS (vedere ‘Altri medicinali e Lasonil antidolore’). \n \n \nAvvertenze e precauzioni – Faccia particolare attenzione a Lasonil antidolore \nAgenzia Italiana del Farmaco\nDocumento reso disponibile da AIFA il 06/07/2022\nEsula dalla competenza dell’AIFA ogni eventuale disputa concernente i diritti di proprietà industriale e la tutela brevettuale dei dati relativi all’AIC dei \nmedicinali e, pertanto, l’Agenzia non può essere ritenuta responsabile in alcun modo di eventuali violazioni da parte del titolare dell'autorizzazione \nall'immissione in commercio (o titolare AIC).\n \n \nSi rivolga al medico o al farmacista prima di usare Lasonil antidolore: \n- se soffre o ha mai sofferto di asma, rinite allergica, ortica ria o altre manifestazioni allergiche \ndopo aver usato acido acetilsalicilico o altri antinfiammatori simili. \n- se  contemporaneamente usa medicinali anticoagulanti ( farmaci utilizzati per rendere meno \ndenso il sangue) come warfarin (vedere ‘Altri medicinali e Lasonil antidolore’) \n \nE’ opportuno evitare l’applicazione di Lasonil antidolore in corrispondenza di ferite aperte o lesioni \ndella pelle. \n \nReazioni cutanee \n \nL’uso di Lasonil antidolore, specie se prolungato, può dar luogo a fenomeni locali di \nsensibilizzazione: alla prima comparsa di rash cutaneo ( eruzione della pelle), lesioni della mucosa \no qualsiasi altro segno di ipersensibilità interrompa il trattamento e consulti il medico che potrà \nadottare adeguate misure terapeutiche. \n \nPer evitare fenomeni di ipersensibilità più gravi o di fotosensibilizzazione ( eritemi cutanei dopo \nl’applicazione del prodotto e successiva esposizione alla luce, solare o UV), non si esponga alla \nluce solare diretta, compreso il solarium, durante il trattamento e nelle due settimane successive \n( vedere paragrafo 4. Possibili effetti indesiderati.). \n \nSono state segnalate reazioni cutanee gravi in associazione al trattamento con Lasonil antidolore. \nInterrompa l’assunzione di Lasonil antidolore e consulti immediatamente il medico se si \nmanifestano eruzione cutanea, lesioni delle mucose, vescicole o altri segni di allergia, in quanto \npossono essere i primi segni di una reazione cutanea molto grave. Vedere paragrafo 4.  \n \n \nBambini e adolescenti \nL’uso del medicinale è riservato ai soli pazienti di età superiore a 14 anni.  \n \n \nAltri medicinali e Lasonil antidolore \nInformi il medico o il farmacista se sta assumendo , ha  recentemente assunto o potrebbe assumere  \nqualsiasi altro medicinale, anche senza prescrizione medica.  \n \nI dati a disposizione non permettono di trarre conclusioni rispetto a possibili interazioni con l’uso \ncontinuativo di ibuprofene; non sono state riscontrate interazioni clinicamente rilevanti con l’uso \noccasionale di ibuprofene. \n \nSi tenga conto, in ogni caso, che Ibuprofene può aumentare gli effetti degli anticoagulanti (farmaci \nutilizzati per rendere meno denso il sangue) come il warfarin.  \n \nLasonil antidolore non deve essere usato insieme con un altro FANS o, comunque, non usi più di un \nFANS per volta. \n \n \nGravidanza, allattamento e fertilità \nSe è in corso una gravidanza, se sospetta o sta pianificando una gravidanza, o se sta allattando con \nlatte materno chieda consiglio al medico o al farmacista prima di usare questo medicinale. \n \nAgenzia Italiana del Farmaco\nDocumento reso disponibile da AIFA il 06/07/2022\nEsula dalla competenza dell’AIFA ogni eventuale disputa concernente i diritti di proprietà industriale e la tutela brevettuale dei dati relativi all’AIC dei \nmedicinali e, pertanto, l’Agenzia non può essere ritenuta responsabile in alcun modo di eventuali violazioni da parte del titolare dell'autorizzazione \nall'immissione in commercio (o titolare AIC).\n \nGravidanza e allattamento \nNon usi Lasonil antidolore se è in corso una gravidanza o se sta allattando in quanto può provocare \neffetti negativi sulla gravidanza e/o sullo sviluppo embrio/fetale. \nE’ stato notato un aumentato rischio di aborto e di malformazione cardiaca e di gastroschisi ( \nmalformazione della parete addominale che comporta lo sviluppo fuori dal corpo di molti organi) \ndopo l’uso di farmaci antinfiammatori nelle prime fasi della gravidanza. Il rischio aumenta con la \ndose e la durata della terapia.  \nDurante il terzo  trimestre di gravidanza, l’uso del medicinale può esporre: \n il feto a: \n- tossicità cardiopolmonare (con chiusura prematura del dotto arterioso e ipertensione \npolmonare); \n- disfunzione renale, che può progredire in insufficienza renale con oligo-idroamnios; \n la madre e il neonato, alla fine della gravidanza, a: \n- possibile prolungamento del tempo di sanguinamento, ed effetto antiaggregante che può \noccorrere anche a dosi molto basse; \n- inibizione delle contrazioni uterine risultanti in ritardo o prolungamento del travaglio. \n \nFertilità \nL’uso di Lasonil antidolore, come di qualsiasi farmaco inibitore della sintesi delle prostaglandine e \ndella ciclossigenasi è sconsigliato nelle donne che intendano iniziare una gravidanza. \nLa somministrazione di Lasonil antidolore deve essere sospesa nelle donne che hanno problemi di \nfertilità o che sono sottoposte a indagini sulla fertilità. \n \nGuida di veicoli e utilizzo di macchinari \nIl medicinale non altera la capacità di guidare veicoli o di usare macchinari. \n \nLasonil contiene sodio para-ossibenzoato di metile e sodio para-ossibenzoato di etile che  \npossono causare reazioni allergiche (anche ritardate). \n \n \n3. Come usare Lasonil antidolore \n \nUsi questo medicinale seguendo sempre esattamente quanto riportato in questo foglio o le istruzioni \ndel medico o del farmacista. Se ha dubbi consulti il medico o il farmacista.  \n \nApplichi uno strato sottile di gel sulla parte da trattare con un leggero massaggio. \nSi lavi accuratamente e in modo prolungato le mani dopo l’applicazione. \n \nLa dose raccomandata è 2-4 applicazioni al giorno sulla parte dolorante. \nAttenzione: non superi le dosi indicate.  \nI pazienti anziani devono attenersi ai dosaggi minimi sopra indicati. \n \nDurata del trattamento  \nUsi il medicinale per il periodo più breve possibile. \nConsulti il medico se il disturbo si presenta ripetutamente o se nota un qualsiasi cambiamento \nrecente delle sue caratteristiche. \nDopo un breve periodo di trattamento senza risultati apprezzabili consulti il medico. \n \nSe usa più Lasonil di quanto deve \n \nNon sono stati riportati casi di sovradosaggio. \nAgenzia Italiana del Farmaco\nDocumento reso disponibile da AIFA il 06/07/2022\nEsula dalla competenza dell’AIFA ogni eventuale disputa concernente i diritti di proprietà industriale e la tutela brevettuale dei dati relativi all’AIC dei \nmedicinali e, pertanto, l’Agenzia non può essere ritenuta responsabile in alcun modo di eventuali violazioni da parte del titolare dell'autorizzazione \nall'immissione in commercio (o titolare AIC).\n \n \nIn caso di ingestione accidentale o di uso di una dose eccessiva di Lasonil antidolore avverta \nimmediatamente il medico o si rivolga al più vicino ospedale. \n \nSe ha qualsiasi dubbio sull’uso di questo medicinale, si rivolga al medico o al farmacista. \n \n4. Possibili effetti indesiderati \n \n \nCome tutti i medicinali, questo medicinale può causare effetti indesiderati sebbene non tutte le \npersone li manifestino. \n \nGli effetti indesiderati possono essere minimizzati con l’uso della più bassa dose efficace per la più \nbreve durata possibile di trattamento che occorre per controllare i sintomi. \n \nEffetti indesiderati molto rari: meno di 1 su 10.000 persone : \n- Con alcuni farmaci antinfiammatori non steroidei  per applicazione sulla pelle sono state segnalate \nreazioni cutanee con eritema, prurito, irritazione, sensazione di calore o bruciore e dermatiti da \ncontatto. Sono stati segnalati anche alcuni casi di eruzioni bollose di varia gravità, includenti \nsindrome di Stevens Johnson, e necrolisi tossica epidermica.  \n \nEffetti indesiderati riportati con frequenza  non nota (la frequenza non può essere definita sulla \nbase dei dati disponibili):  \n- Un’eruzione cutanea diffusa, rossa e squamosa, con formazione di pustole sotto la pelle e \nvescicole localizzate principalmente sulle pieghe cutanee, sul tronco e sugli arti superiori \naccompagnate da febbre all’inizio del trattamento (pustolosi esantematica acuta generalizzata). \nSmetta di usare Lasonil Antidolore se sviluppa questi sintomi e contatti immediatamente il \nmedico. Vedere anche il paragrafo 2.  \n- La cute diventa sensibile alla luce. Sono possibili reazioni di fotosensibilità (eritemi cutanei      \ndopo l’applicazione del prodotto e successiva esposizione alla luce, solare o UV) Vedere anche \nil paragrafo 2.  \n \nIl rispetto delle istruzioni contenute nel foglio illustrativo riduce il rischio di effetti indesiderati. \n \n \nSegnalazione degli effetti indesiderati \nSe manifesta un qualsiasi effetto indesiderato, compresi quelli non elencati in questo foglio, si \nrivolga al medico o al farmacista. Può inoltre segnalare gli effetti indesiderati direttamente tramite il \nsistema nazionale di segnalazione all’indirizzo https://www.aifa.gov.it/content/segnalazioni-reazioni-\navverse. \nSegnalando gli effetti indesiderati  può contribuire a fornire maggiori informazioni sulla sicurezza \ndi questo medicinale. \n \n5. Come conservare Lasonil antidolore \n \nTenere questo medicinale fuori dalla vista e dalla portata dei bambini. \n \nNon usi questo medicinale dopo la data di scadenza che è riportata sulla confezione. La data di \nscadenza si riferisce all’ultimo giorno di quel mese. \n Agenzia Italiana del Farmaco\nDocumento reso disponibile da AIFA il 06/07/2022\nEsula dalla competenza dell’AIFA ogni eventuale disputa concernente i diritti di proprietà industriale e la tutela brevettuale dei dati relativi all’AIC dei \nmedicinali e, pertanto, l’Agenzia non può essere ritenuta responsabile in alcun modo di eventuali violazioni da parte del titolare dell'autorizzazione \nall'immissione in commercio (o titolare AIC).\n \nNon getti alcun medicinale nell’acqua di scarico e nei rifiuti domestici. Chiedere al farmacista come \neliminare i medicinali che non utilizza più. Questo aiuterà a proteggere l’ambiente. \n \n \n6. Contenuto della confezione e altre informazioni \n \nCosa contiene Lasonil antidolore \n- Il principio attivo è Ibuprofene sale di lisina. 100 g di gel contengono 10g di Ibuprofene sale di \nlisina. \n- Gli altri componenti sono isopropanolo, idrossietilcellulosa, sodio para-ossibenzoato di \nmetile, sodio para-ossibenzoato di etile, glicerolo, lavanda essenza, acqua depurata . \n \nDescrizione dell’aspetto di Lasonil antidolore e contenuto della confezione \nLasonil antidolore si presenta in forma di gel. \nLa confezione contiene un tubo da 50 g o da 120 g. \n \nTitolare dell’autorizzazione all’immissione in commercio  \nBayer SpA – Viale Certosa, 130 – 20156 Milano \n \nProduttore   \nDoppel Farmaceutici S.r.l. - Officina di Cortemaggiore (Piacenza) – Via Martiri delle Foibe 1  \n \nQuesto foglio illustrativo è stato aggiornato il  \nAgenzia Italiana del Farmaco"
}