{
  "filename": "FI_000028_002955.pdf",
  "source_path": "medicinali/FI_000028_002955.pdf",
  "text": "Documento reso disponibile da AIFA il 25/01/2023\nEsula dalla competenza dell’AIFA ogni eventuale disputa concernente i diritti di proprietà industriale e la tutela brevettuale dei dati relativi all’AIC dei \nmedicinali e, pertanto, l’Agenzia non può essere ritenuta responsabile in alcun modo di eventuali violazioni da parte del titolare dell'autorizzazione \nall'immissione in commercio (o titolare AIC).\n1 \nFoglio illustrativo: informazioni per il paziente \n \nXAMAMINA MAL DI VIAGGIO  50 mg capsule molli  \nXAMAMINA MAL DI VIAGGIO  Bambini 25 mg capsule molli  \nXAMAMINA MAL DI VIAGGIO  25 mg gomme da masticare medicate  \nDimenidrinato \n \n \nLegga attentamente questo foglio prima di prendere questo medicinale perchè contiene importanti \ninformazioni per lei. \nPrenda questo medicinale sempre come esattamente descritto in questo foglio o come il medico o il \nfarmacista le ha detto di fare. \n- Conservi questo foglio. Potrebbe aver bisogno di leggerlo di nuovo. \n- Se desidera maggiori informazioni o consigli, si rivolga al farmacista. \n- Se si manifesta uno qualsiasi degli effetti indesiderati, tra cui effetti non elencati in questo foglio, si \nrivolga al medico o al farmacista. Vedere paragrafo 4. \n- Si rivolga al medico se non nota miglioramenti o se nota un peggioramento dei sintomi dopo un breve \nperiodo di trattamento \n \nContenuto di questo foglio: \n1. Che cos’è XAMAMINA MAL DI VIAGGIO e a cosa serve \n2. Cosa deve sapere prima di prendere XAMAMINA MAL DI VIAGGIO \n3. Come prendere XAMAMINA MAL DI VIAGGIO \n4. Possibili effetti indesiderati \n5. Come conservare XAMAMINA MAL DI VIAGGIO \n6. Contenuto della confezione e altre informazioni \n \n \n1. Che cos’è XAMAMINA MAL DI VIAGGIO e a cosa serve \n \nXAMAMINA MAL DI VIAGGIO  contiene il principio attivo dimenidrinato che appartiene alla categoria \ndei medicinali antiemetici (contro il vomito) e antinausea. \n \nXAMAMINA MAL DI VIAGGIO si utilizza per il mal di mare, d'aereo, d'auto e di treno. \n \nSi rivolga al medico se non nota miglioramenti o se nota un peggioramento dei sintomi dopo un breve periodo \ndi trattamento. \n \n \n2. Cosa deve sapere prima di prendere XAMAMINA MAL DI VIAGGIO  \n \nNon prenda XAMAMINA MAL DI VIAGGIO \n- se è allergico al dimenidrinato, ad altri antistaminici o ad uno qualsiasi degli altri componenti di \nquesto medicinale (elencati al paragrafo 6). \n- in caso di gravidanza e allattamento. \nXAMAMINA MAL DI VIAGGIO è controindicata nei bambini di età inferiore ai 2 anni. \n \nAvvertenze e precauzioni \nSi rivolga al medico o al farmacista prima di prendere XAMAMINA MAL DI VIAGGIO. \n \nSe è in terapia con farmaci ototossici (che provocano danni all’orecchio) deve assumere que sto medicinale \ncon cautela poiché può mascherare i sintomi di tossicità all’orecchio.   \n \nSe è affetto da glaucoma ad angolo chiuso (aumento della pressione all’interno dell’occhio), ipertrofia \nprostatica (aumento di volume della prostata), ritenzione urina ria (difficoltà ad urinare), rallentamento del \nAgenzia Italiana del Farmaco\nDocumento reso disponibile da AIFA il 25/01/2023\nEsula dalla competenza dell’AIFA ogni eventuale disputa concernente i diritti di proprietà industriale e la tutela brevettuale dei dati relativi all’AIC dei \nmedicinali e, pertanto, l’Agenzia non può essere ritenuta responsabile in alcun modo di eventuali violazioni da parte del titolare dell'autorizzazione \nall'immissione in commercio (o titolare AIC).\n2 \ntransito intestinale (stitichezza), asma bronchiale, epilessia, porfiria (malattia ereditaria rara) deve assumere \nquesto medicinale con cautela. \n \nBambini \nNon utilizzare nei bambini di età inferiore ai 2 anni. \n \nAltri medicinali e XAMAMINA MAL DI VIAGGIO \n \nInformi il medico o il farmacista se sta assumendo , usando, ha recentemente assunto o potrebbe assumere \nqualsiasi altro medicinale. \n \nPresti attenzione in caso di somministrazione concomitante di: \n altri agenti de pressivi del Sistema Nervoso Centrale, quali alcool, barbiturici  (farmaci contro la \ndepressione), altri ipnotici (farmaci che inducono il sonno), sedativi o tranquillanti, poichè l'assunzione \nconcomitante può aumentarne gli effetti sedativi.  \n altri farmaci anticolinergici, inclusi gli antidepressivi poiché l'assunzione concomitante può aumentarne \ngli effetti. \n antibiotici aminoglicosidici o altri farmaci ototossici, in quanto il dimenidrinato può mascherare i primi \nsintomi di tossicità all’orecchio che può rivelarsi solo quando il danno è irreversibile (vedere paragrafo \n\"Avvertenze e precauzioni\"). \n \nXAMAMINA MAL DI VIAGGIO con alcol \nIl medicinale può aumentare gli effetti dell'alcol. In questi casi presti attenzione se si verifica un aumento \ndegli effetti sedativi. \n \nGravidanza e allattamento \nXAMAMINA MAL DI VIAGGIO è controindicato in gravidanza e durante l'allattamento. \n \nGuida di veicoli e utilizzo di macchinari \nQuesto medicinale, come altri antistaminici, può dare come effetto indesiderato la sedazione che può \nmanifestarsi come sonnolenza. Se avverte questi effetti indesiderati deve prestare attenzione nello svolgere \noperazioni che richiedono vigilanza come guida di autoveicoli e utilizzo di macchinari.  \n \nXAMAMINA MAL DI VIAGGIO contiene: \n le capsule molli  contengono sorbitolo. Se il medico le ha diagnosticato una intolleranza ad alcuni \nzuccheri, lo contatti prima di prendere questo medicinale. \n Le capsule molli con tengono anche sodio paraidrossibenzoato di etile (E215) e sodio \nparaidrossibenzoato di propile (E217). Possono causare reazioni allergiche (anche ritardate). \n \n \n3. Come prendere XAMAMINA MAL DI VIAGGIO \n \nPrenda questo medicinale seguendo sempre esattamente quanto riportato in questo foglio o le istruzioni del \nmedico o del farmacista. Se ha dubbi consulti il medico o il farmacista. \n \nXAMAMINA MAL DI VIAGGIO  50 mg capsule molli  \nLa dose raccomandata è: \n-  Adulti: 1 capsula molle mezz'ora prima del viaggio; se necessario ripetere la dose dopo 3-4 ore, fino ad un \nmassimo di 4 capsule molli nelle 24 ore. \n \nLa capsula molle non deve essere masticata, ma deglutita anche senza acqua. \n \nXAMAMINA MAL DI VIAGGIO  Bambini 25 mg capsule molli  \nLa dose raccomandata è: \n- Bambini in età fra 2-6 anni: 1 capsula molle di XAMAMINA MAL DI VIAGGIO Bambini mezz'ora prima \ndel viaggio fino ad un massimo di 3 volte nelle 24 ore.  \nAgenzia Italiana del Farmaco\nDocumento reso disponibile da AIFA il 25/01/2023\nEsula dalla competenza dell’AIFA ogni eventuale disputa concernente i diritti di proprietà industriale e la tutela brevettuale dei dati relativi all’AIC dei \nmedicinali e, pertanto, l’Agenzia non può essere ritenuta responsabile in alcun modo di eventuali violazioni da parte del titolare dell'autorizzazione \nall'immissione in commercio (o titolare AIC).\n3 \n-Bambini in età fra 7 -12 anni:  1-2 capsule molli di XAMAMINA MAL DI VIAGGIO Bambini mezz'ora \nprima del viaggio, fino ad un massimo di 2-3 volte nelle 24 ore. \n \nLa capsula molle non deve essere masticata, ma deglutita anche senza acqua. \n \nXAMAMINA MAL DI VIAGGIO  Bambini 25 mg capsule molli non deve essere usato nei bambini di età \ninferiore a 2 anni. \n \nNon superare le dosi indicate senza il consiglio del medico.  \n \nConsultare il medico se il disturbo si presenta ripetutamente o se avete notato un qualsiasi \ncambiamento recente delle sue caratteristiche.  \n \nUsare solo per brevi periodi di trattamento. \n \nSe prende più XAMAMINA MAL DI VIAGGIO  di quanto deve  \nIn caso di ingestione/assunzione accidentale di una dose eccessiva di XAMAMINA MAL DI VIAGGIO  \navvertite immediatamente il medico o rivolgetevi al più vicino ospedale. \nIl sintomo più usuale in caso di sovradosaggio è rappresentato dalla sonnolenza. Dosi tossiche possono \nprovocare convulsioni, coma e problemi respiratori. \n \nSe ha qualsiasi dubbio sull’uso di questo medicinale, si rivolga al medico o al farmacista. \n \n \n4. Possibili effetti indesiderati \n \nCome tutti i medicinali, questo medicinale può causare effetti indesiderati sebbene non tutte le persone li \nmanifestino. \n \nCon l'impiego degli antistaminici possono verificarsi sedazione, sonnolenza, secchezza della bocca, \nsensibilità alla luce, disturbi alla vista, disturbi della capacità di urinare , mal di testa, anoressia, nausea, \nreazioni allergiche della pelle. \n \nMeno frequentemente vertigini, sensazione di debolezza, insonnia (specialmente nei bambini), euforia, \ntremori, convulsioni (specialmente nei bambini), diminuzione della pressione, aumento della frequenza dei \nbattiti cardiaci. \n \nSegnalazione degli effetti indesiderati \nSe manifesta un qualsiasi effetto indesiderato, compresi quelli non elencati in questo foglio, si rivolga al  \nmedico, al farmacista o all’infermiere. Lei può inoltre segnalare gli effetti indesiderati direttamente tramite il \nsistema nazionale d i segnalazione all’indirizzo https://www.aifa.gov.it/content/segnalazioni-reazioni-\navverse.  \nSegnalando gli effetti indesiderati lei può contribuire a fornire maggiori informazioni sulla sicurezza di \nquesto medicinale. \n \n \n5. Come conservare XAMAMINA MAL DI VIAGGIO \n \nTenere questo medicinale fuori dalla vista e dalla portata dei bambini. \n \nNon usi questo medicinale dopo la data di scadenza che è riportata sull’astuccio dopo Scad. \n \nXAMAMINA MAL DI VIAGGIO capsule molli: conservare a temperatura non superiore ai 25 °C. \n \nNon getti alcun medicinale nell’acqua di scarico e nei rifiuti domestici. Chieda al farmacista come eliminare \ni medicinali che non utilizza più. Questo aiuterà a proteggere l’ambiente. \nAgenzia Italiana del Farmaco\nDocumento reso disponibile da AIFA il 25/01/2023\nEsula dalla competenza dell’AIFA ogni eventuale disputa concernente i diritti di proprietà industriale e la tutela brevettuale dei dati relativi all’AIC dei \nmedicinali e, pertanto, l’Agenzia non può essere ritenuta responsabile in alcun modo di eventuali violazioni da parte del titolare dell'autorizzazione \nall'immissione in commercio (o titolare AIC).\n4 \n \n \n6. Contenuto della confezione e altre informazioni \n \nCosa contiene XAMAMINA MAL DI VIAGGIO \n \nXAMAMINA MAL DI VIAGGIO 50 mg capsule molli  \n \n- Il principio attivo è il dimenidrinato. Una capsula molle contiene: 50 mg di dimenidrinato. \n- Gli altri componenti sono: macrogol 400. Involucro della capsula: gelatina; sorbitolo liquido \nparzialmente deidratato; sodio paraidrossibenzoato di etile (E215); sodio paraidrossibenzoato di \npropile (E217). \n \nXAMAMINA MAL DI VIAGGIO  Bambini 25 mg capsule molli  \n \n- Il principio attivo è il dimenidrinato. Una capsula molle contiene: 25 mg di dimenidrinato. \n- Gli altri componenti sono:  macrogol 400. Involucro della capsula: gelatina; sorbitolo liquido \nparzialmente deidratato; sodio paraidrossibenzoato di etile (E215); sodio paraidrossibenzoato  di \npropile (E217). \n \nDescrizione dell’aspetto di XAMAMINA MAL DI VIAGGIO e contenuto della confezione \nSi presenta sotto forma di capsule molli. \n \nXAMAMINA MAL DI VIAGGIO 50 mg capsule molli: Astuccio contenente 2, 6, 10 capsule \nXAMAMINA MAL DI VIAGGIO Bambini 25 mg capsule molli: Astuccio contenente 6 capsule  \n \nTitolare dell’autorizzazione all’immissione in commercio \nDompé farmaceutici S.p.A. Via San Martino 12 - 20122 Milano \n  \n \nProduttori \nXAMAMINA MAL DI VIAGGIO\n \ncapsule molli: \nCatalent Italy S.p.A. – Via Nettunense Km 20,100 – Aprilia (LT) \nBracco s.p.a. - Via Caduti di Marcinelle, 13 20134 Milano \n \nXAMAMINA MAL DI VIAGGIO gomme da masticare medicate: \nFamar Italia S.p.A. - Via Zambeletti – 20021 Baranzate (MI) \nBracco s.p.a. - Via Caduti di Marcinelle, 13 20134 Milano \n \nQuesto foglio illustrativo è stato aggiornato il:  \n \n \n \nAgenzia Italiana del Farmaco"
}