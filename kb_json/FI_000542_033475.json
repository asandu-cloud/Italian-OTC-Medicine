{
  "filename": "FI_000542_033475.pdf",
  "source_path": "medicinali/FI_000542_033475.pdf",
  "text": "Documento reso disponibile da AIFA il 27/05/2025\nEsula dalla competenza dell’AIFA ogni eventuale disputa concernente i diritti di proprietà industriale e la tutela brevettuale dei dati relativi all’AIC dei \nmedicinali e, pertanto, l’Agenzia non può essere ritenuta responsabile in alcun modo di eventuali violazioni da parte del titolare dell'autorizzazione \nall'immissione in commercio (o titolare AIC).\n \n1 \nFoglio illustrativo: informazioni per l’utilizzatore \nVIVIN 500 mg compresse \nacido acetilsalicilico \n \nLegga attentamente questo foglio prima di prendere questo medicinale perché contiene importanti \ninformazioni per lei. \nPrenda questo medicinale sempre come esattamente descritto in questo foglio o come il medico o farmacista \nle ha detto di fare. \n- Conservi questo foglio. Potrebbe aver bisogno di leggerlo di nuovo. \n- Se desidera maggiori informazioni o consigli, si rivolga al farmacista. \n- Se si manifesta uno qualsiasi degli effetti indesiderati, tra cui effetti non elencati in questo foglio, si \nrivolga al medico o al farmacista. Vedere paragrafo 4. \n- Si rivolga al medico se non nota miglioramenti o se nota un peggioramento dei sintomi dopo 3 giorni  \ndi impiego alla dose massima o dopo 5-7 giorni di impiego continuativo.  \n \nContenuto di questo foglio: \n1. Cos’è VIVIN e a cosa serve \n2. Cosa deve sapere prima di prendere VIVIN \n3. Come prendere VIVIN \n4. Possibili effetti indesiderati \n5. Come conservare VIVIN \n6. Contenuto della confezione e altre informazioni \n \n \n1. COS’È VIVIN E A COSA SERVE \n \nVIVIN contiene il principio attivo acido acetilsalicilico con attività antipiretica (riduce la febbre), \nantinfiammatoria e antidolorifica. \n \nVIVIN viene utilizzato negli adulti per il trattamento sintomatico di: \n- mal di testa e mal di denti, nevralgie (forti dolori causati dall’irritazione di uno o più nervi), dolori \nmestruali, dolori reumatici e muscolari; \n- stati febbrili e sindromi influenzali e da raffreddamento. \n \nSi rivolga al medico se non si sente meglio o se si sente peggio dopo 3 giorni di impiego alla dose massima o \ndopo 5-7 giorni di impiego continuativo.  \n \n \n2. COSA DEVE SAPERE PRIMA DI PRENDERE VIVIN \n \nNon prenda VIVIN \n- se è allergico ai principi attivi, ai salicilati o ad uno qualsiasi degli altri componenti di questo \nmedicinale (elencati al paragrafo 6); \n- se presenta malattie emorragiche (tendenza al sanguinamento); \n- se soffre di patologie a carico dello stomaco, ad esempio ulcera gastro-duodenale); \n- se ha l’asma; \n- se presenta ipofosfatemia (bassa concentrazione di fosfato nel sangue); \n- se ha una storia di emorragia gastrointestinale o perforazione (grave lesione della parete dello stomaco \no dell’intestino) relativa a precedenti trattamenti farmacologici  \n- se ha una storia di emorragie o ulcera peptica (lesione a livello dello stomaco o intestino) ricorrente \n(due o più episodi distinti di dimostrata ulcerazione o sanguinamento); \n- se soffre di insufficienza renale (diminuzione della funzionalità dei reni); \n- se soffre di grave insufficienza cardiaca (grave riduzione della funzionalità del cuore); \n- se è negli ultimi tre mesi di gravidanza, non deve assumere una dose di acido acetilsalicilico superiore \na 100 mg al giorno (vedere “Gravidanza, allattamento e fertilità”). \n \nAgenzia Italiana del Farmaco\nDocumento reso disponibile da AIFA il 27/05/2025\nEsula dalla competenza dell’AIFA ogni eventuale disputa concernente i diritti di proprietà industriale e la tutela brevettuale dei dati relativi all’AIC dei \nmedicinali e, pertanto, l’Agenzia non può essere ritenuta responsabile in alcun modo di eventuali violazioni da parte del titolare dell'autorizzazione \nall'immissione in commercio (o titolare AIC).\n \n2 \n \nQuesto medicinale è, inoltre, controindicato nei bambini e nei ragazzi di età inferiore a 16 anni (vedere \n“Bambini e adolescenti”). \n \nAvvertenze e precauzioni \nSi rivolga al medico o al farmacista prima di prendere VIVIN. \n \nInterrompa il trattamento se presenta vomito prolungato e profonda sonnolenza. \n \nEviti l’assunzione di VIVIN in associazione ad altri FANS (farmaci antinfiammatori non steroidei), inclusi \ngli inibitori selettivi della COX-2 (vedere “Altri medicinali e VIVIN”). \n \nAssuma con cautela VIVIN se:  \n- sta assumendo contemporaneamente farmaci che potrebbero aumentare il rischio di ulcerazione o \nemorragia, come corticosteroidi orali (farmaci usati come antinfiammatori e in alcuni casi di reazioni \nallergiche), anticoagulanti (farmaci che inibiscono la coagulazione del sangue) come warfarin, inibitori \nselettivi della ricaptazione della serotonina (SSRIs, medicinali utilizzati per il trattamento della \ndepressione o di disturbi ossessivo-compulsivi), o agenti antiaggreganti (che riducono l’aggregazione \ndelle piastrine) come l’aspirina (vedere “Altri medicinali e VIVIN”); \n- soffre di una malattia gastrointestinale come colite ulcerosa o morbo di Crohn (malattie infiammatorie \ncroniche dell’intestino), poiché tali condizioni possono essere aggravate (vedere paragrafo 4 “Possibili \neffetti indesiderati”); \n- se soffre di ipertensione e/o insufficienza cardiaca, poiché in associazione alla terapia con i FANS \nsono state riportate ritenzione idrica (tendenza a trattenere liquidi nell'organismo) ed edema (accumulo \ndi liquidi nei tessuti). \n \nConsulti il medico se: \n- presenta un deficit di glucosio-6-fosfato-deidrogenasi (G6PD), malattia genetica che provoca la \ndistruzione dei globuli rossi del sangue  \n- presenta disturbi gastrici e intestinali cronici o ricorrenti; \n- ha un’età superiore ai 70 anni, soprattutto in presenza di terapie concomitanti, poichè è a rischio di \nmaggiori effetti indesiderati specialmente emorragie e perforazioni gastrointestinali, che possono \nessere fatali (vedere paragrafo 3 “Come prendere VIVIN”); \n- deve essere sottoposto ad un intervento chirurgico poichè l’assunzione di VIVIN prima di un \nintervento chirurgico può ostacolare l’arresto del sanguinamento durante l’intervento (emostasi \nintraoperatoria). \n- compromessa funzionalità dei reni. \n \nSe si verifica sanguinamento o ulcerazione gastrointestinale mentre sta assumendo VIVIN, sospenda \nimmediatamente il trattamento. \n \nDurante il trattamento con tutti i FANS, in qualsiasi momento, con o senza sintomi di preavviso o trascorsi di \ngravi eventi gastrointestinali (patologie a livello dello stomaco o dell’intestino), sono stati segnalati \nsanguinamento a livello dello stomaco e dell’intestino, ulcerazione o perforazione, che possono essere \nmortali. \n \nIl rischio di sanguinamento gastrointestinale, ulcerazione o perforazione è maggiore con dosi elevate di \nFANS in pazienti che hanno avuto in passato episodi di ulcera, soprattutto se complicata da sanguinamento o \nperforazione, e negli anziani (vedere paragrafo 4 “Possibili effetti indesiderati”). In questi casi il trattamento \ndeve essere iniziato alla dose più bassa disponibile e deve essere presa in considerazione la possibilità di \nutilizzare in contemporanea agenti gastro-protettori (ad es. misoprostolo o inibitori di pompa protonica) \nanche nel caso in cui si stiano assumendo basse dosi di acido acetilsalicilico o altri farmaci che possono \naumentare il rischio di eventi gastrointestinali (vedere “Altri medicinali e VIVIN”). \n \nSe ha sofferto in passato di tossicità gastrointestinale (cioè problemi allo stomaco e all’intestino causati \ndall’utilizzo di alcuni farmaci, tra cui i FANS), in particolare se è anziano, deve segnalare al medico qualsiasi \nAgenzia Italiana del Farmaco\nDocumento reso disponibile da AIFA il 27/05/2025\nEsula dalla competenza dell’AIFA ogni eventuale disputa concernente i diritti di proprietà industriale e la tutela brevettuale dei dati relativi all’AIC dei \nmedicinali e, pertanto, l’Agenzia non può essere ritenuta responsabile in alcun modo di eventuali violazioni da parte del titolare dell'autorizzazione \nall'immissione in commercio (o titolare AIC).\n \n3 \nsintomo addominale (soprattutto sanguinamento gastrointestinale) specialmente nelle fasi iniziali del \ntrattamento. \n \nL’acido acetilsalicilico e gli altri FANS possono causare gravi reazioni cutanee, alcune delle quali mortali \n(dermatite esfoliativa, sindrome di Stevens-Johnson, necrolisi tossica epidermica) soprattutto nelle prime fasi \ndella terapia (vedere paragrafo 4 “Possibili effetti indesiderati”). L’insorgenza delle reazioni si verifica nella \nmaggior parte dei casi entro il primo mese di trattamento.  \n \nL’uso di alcuni FANS (specialmente ad alti dosaggi e per trattamenti di lunga durata) può essere associato ad \nun modesto aumento del rischio di eventi trombotici arteriosi (p.es. infarto del miocardio o ictus). Non si può \nescludere un rischio simile per l’acido acetilsalicilico quando esso è somministrato alla dose giornaliera di 1-\n2 compresse 2 – 3 volte al giorno. \n \nGli effetti indesiderati possono essere minimizzati con l’uso della più bassa dose efficace per la più breve \ndurata possibile di trattamento necessario al controllo dei sintomi (vedere paragrafo 3 “Come prendere \nVIVIN”). \n \nConsulti il medico dopo 3 giorni di impiego alla massima dose o dopo 5-7 giorni di uso continuativo senza \nrisultati apprezzabili. \n \nBambini e adolescenti \nL’assunzione di VIVIN è controindicata nei bambini e nei ragazzi di età inferiore a 16 anni (vedere “Non \nprenda VIVIN”). \n \nAltri medicinali e VIVIN \nInformi il medico o il farmacista se sta assumendo, ha recentemente assunto o potrebbe assumere qualsiasi \naltro medicinale. \n \nCautela deve essere prestata se assume farmaci concomitanti che potrebbero aumentare il rischio di \nulcerazione o emorragia o di altri effetti indesiderati. Di conseguenza, salvo diversa prescrizione medica, non \nprenda VIVIN se sta assumendo:  \n- corticosteroidi, i quali possono aumentare il rischio di ulcerazione o emorragia gastrointestinale \n(vedere “Avvertenze e precauzioni”); \n- anticoagulanti, ad esempio il warfarin, derivati cumarinici ed eparina; i FANS possono aumentare gli \neffetti di questi farmaci (vedere “Avvertenze e precauzioni”); \n- agenti antiaggreganti e inibitori selettivi della ricaptazione della serotonina; in questo caso la \nsomministrazione concomitante con FANS (quali VIVIN) aumenta il rischio di sanguinamento \ngastrointestinale (vedere “Avvertenze e precauzioni”); \n- metotrexato (farmaco antineoplastico ed antireumatico utilizzato per il trattamento di alcune patologie \ncome leucemie, linfomi, artrite reumatoide, lupus e psoriasi), poiché tale associazione, soprattutto per \nperiodi prolungati, può aumentare gli effetti indesiderati di questo medicinale; \n- farmaci antinfiammatori non steroidei (FANS), poiché tale associazione, soprattutto per periodi \nprolungati, può aumentare gli effetti e le manifestazioni secondarie del medicinale; \n- antidiabetici (farmaci che riducono la concentrazione di glucosio nel sangue) come le sulfaniluree; \nl’assunzione contemporanea con VIVIN può aumentare gli effetti e le manifestazioni secondarie \ndell’azione di questi medicinali; \n- spironolattone, furosemide (medicinali utilizzati per ridurre la pressione del sangue) e medicinali \nantigottosi (usati per curare la gotta, malattia del metabolismo caratterizzata da attacchi ricorrenti di \nartrite infiammatoria acuta con dolore, arrossamento e gonfiore delle articolazioni, causati dal deposito \ndi cristalli di acido urico), l’efficacia di questi farmaci potrebbe essere ridotta in seguito alla \nsomministrazione contemporanea di VIVIN. \n \nAssuma con cautela VIVIN durante il trattamento con i seguenti medicinali:  \n- diuretici o antipertensivi (ACE-inibitori e antagonisti dell’angiotensina II), poiché i FANS possono \nridurne l’effetto antipertensivo. Inoltre se presenta una funzione renale compromessa (per esempio se è \nAgenzia Italiana del Farmaco\nDocumento reso disponibile da AIFA il 27/05/2025\nEsula dalla competenza dell’AIFA ogni eventuale disputa concernente i diritti di proprietà industriale e la tutela brevettuale dei dati relativi all’AIC dei \nmedicinali e, pertanto, l’Agenzia non può essere ritenuta responsabile in alcun modo di eventuali violazioni da parte del titolare dell'autorizzazione \nall'immissione in commercio (o titolare AIC).\n \n4 \ndisidratato o se è anziano con una funzione renale ridotta) la co-somministrazione può portare a un \nulteriore deterioramento della funzione renale, specialmente se è anziano, generalmente reversibile.  \nLei deve essere adeguatamente idratato e deve essere preso in considerazione il monitoraggio della \nfunzione renale dopo l’inizio della terapia concomitante. \n \nIl metamizolo (sostanza usata per ridurre dolore e febbre) può diminuire l'effetto dell'acido acetilsalicilico \nsull'aggregazione piastrinica (cellule del sangue che si attaccano e formano un coagulo di sangue), se assunto \ncontemporaneamente. Pertanto, questa combinazione deve essere usata con cautela nei pazienti che \nassumono aspirina a basse dosi per la cardioprotezione. \n \nNon assuma qualsiasi medicinale per via orale (per bocca) entro 1-2 ore dall’assunzione di VIVIN.  \n \nGravidanza, allattamento e fertilità \nSe è in corso una gravidanza, se sospetta o sta pianificando una gravidanza, o se sta allattando con latte materno \nchieda consiglio al medico o al farmacista prima di prendere questo medicinale. \nSe continua o inizia il trattamento con VIVIN durante la gravidanza secondo le istruzioni del medico, allora \nusi VIVIN come consigliato dal medico e non usi una dose superiore a quella raccomandata. \n \nGravidanza – ultimo trimestre \nNon prenda VIVIN ad una dose superiore a  100 mg al giorno negli ultimi 3 mesi  di gravidanza in quanto \npotrebbe nuocere al feto o causare problemi durante il parto. Questo medicinale può causare problemi ai reni \ne al cuore del feto. Inoltre, potrebbe influire sulla tendenza Sua e del bambino al sanguinamento e ritardare o \nprolungare più del previsto il travaglio. \n \nSe assume VIVIN a basse dosi (fino a 100 mg al giorno inclusi), è necessario un rigoroso monitoraggio \nostetrico come consigliato dal medico.  \n \nGravidanza – primo e secondo trimestre \nNon dovrebbe assumere VIVIN nei primi 6 mesi  di gravidanza, se non assolutamente necessario  e sotto \nconsiglio del medico. Laddove necessiti del trattamento in tale periodo o durante i tentativi di concepimento, \ndovrebbe essere utilizzata la dose più bassa per il minor tempo possibile. Se assunto per più di qualche giorno \ndalla 20a settimana di gravidanza in poi, VIVIN può causare problemi renali al feto riducendo così i livelli del \nliquido amniotico che circonda il bambino (oligoidramnios) o un restringimento d i un vaso sanguigno (dotto \narterioso) nel cuore del bambino. Se necessita del trattamento per più di qualche giorno, il medico potrebbe \nconsigliare un monitoraggio aggiuntivo. \nNelle prime fasi della gravidanza possono verificarsi un aumento del rischio di aborto, malformazioni \ncardiache e gastroschisi. \n \nAllattamento \nConsulti il medico prima di assumere VIVIN durante l’allattamento. \n \nFertilità \nL’uso di VIVIN è sconsigliato nelle donne che intendano iniziare una gravidanza. \nSe ha problemi di fertilità o si sta sottoponendo a indagini sulla fertilità, sospenda la somministrazione di \nVIVIN. \nSe l’acido acetilsalicilico è usato da una donna che sta cercando di concepire, la dose e la durata del \ntrattamento devono essere mantenute più basse possibili. \n \nGuida di veicoli e utilizzo di macchinari \nVIVIN non altera o altera in modo trascurabile la capacità di guidare veicoli o di utilizzare macchinari. \n \nVIVIN contiene meno di 1 mmol (23 mg) di sodio per compressa, cioè è essenzialmente “senza sodio” \n \n \nAgenzia Italiana del Farmaco\nDocumento reso disponibile da AIFA il 27/05/2025\nEsula dalla competenza dell’AIFA ogni eventuale disputa concernente i diritti di proprietà industriale e la tutela brevettuale dei dati relativi all’AIC dei \nmedicinali e, pertanto, l’Agenzia non può essere ritenuta responsabile in alcun modo di eventuali violazioni da parte del titolare dell'autorizzazione \nall'immissione in commercio (o titolare AIC).\n \n5 \n3. COME PRENDERE VIVIN \n \nPrenda questo medicinale seguendo sempre esattamente quanto riportato in questo foglio o le istruzioni del \nmedico o del farmacista. Se ha dubbi consulti il medico o il farmacista. \n \nLa dose raccomandata è di 1 o 2 compresse, 2 - 3 volte al giorno. \nNon superi la dose consigliata e, soprattutto se è anziano, si attenga ai dosaggi minimi sopraindicati. \n \nSi rivolga al medico se non nota miglioramenti o nota un peggioramento dei sintomi dopo 3 giorni di \nimpiego alla dose massima o dopo 5-7 giorni di impiego continuativo di VIVIN.  \n \nModalità di assunzione \nIngerisca le compresse con o senza assunzione di bevande (acqua), a stomaco pieno. \n \nSe prende più VIVIN di quanto deve \nIn caso di assunzione di una dose eccessiva del medicinale potrebbero manifestarsi i seguenti sintomi: senso \ndi vertigine e tinnito (ronzii nelle orecchie), che possono essere accompagnati da nausea, vomito e disturbi \ngastrici. \nNei casi più gravi, si osservano stati confusionali, torpore, collasso, convulsioni, disturbi respiratori, renali e \ntalvolta anche emorragie. \nIn caso di assunzione di una dose eccessiva del medicinale, si rivolga al medico che metterà in atto le misure \ndi supporto necessarie per limitare l'assorbimento del farmaco nel tratto gastrointestinale attraverso una \nlavanda gastrica (svuotamento forzato dello stomaco), somministrazioni di agenti emetici (che inducono il \nvomito) o aspirazione. \nIn caso di intossicazioni più lievi il medico le farà bere abbondanti quantità di liquidi. \n \nSe dimentica di prendere VIVIN \nNon prenda una dose doppia per compensare la dimenticanza della compressa. \n \nSe ha qualsiasi dubbio sull’uso di questo medicinale, si rivolga al medico o al farmacista. \n \n \n4. POSSIBILI EFFETTI INDESIDERATI \n \nCome tutti i medicinali, questo medicinale può causare effetti indesiderati sebbene non tutte le persone li \nmanifestino. \n \nGli effetti indesiderati che possono manifestarsi più comunemente in seguito all’assunzione di VIVIN sono di \nnatura gastrointestinale: \n- nausea, vomito, diarrea, flatulenza, stitichezza, dispepsia (presenza di dolore o fastidio localizzato a \nlivello della parte superiore dell’addome associata all’ingestione di cibo), dolore addominale, melena \n(presenza di sangue nelle feci), ematemesi (emissione di sangue con il vomito), stomatite ulcerativa \n(grave infiammazione della mucosa orale, caratterizzata dalla presenza di ulcere a livello di guance, \nlingua e labbra), esacerbazione di colite (infiammazione dell’intestino a livello della porzione chiamata \ncolon) e morbo di Crohn (vedere “Avvertenze e precauzioni”); \n- ulcera peptica (erosione del rivestimento interno dello stomaco, dell’intestino o del basso esofago); \n- perforazione o emorragia gastrointestinale talvolta fatale, in particolare nei pazienti anziani (vedere \n“Avvertenze e precauzioni”); \n- gastriti (meno frequentemente). \n \nAltri effetti indesiderati: \n- Reazioni di ipersensibilità, quali spasmi bronchiali, manifestazioni della pelle, disturbi oto-vestibolari \n(ronzii alle orecchie). \n- riduzione delle piastrine (trombocitopenia) e ritardi del parto; \n- episodi emorragici quali epistassi (perdita di sangue dal naso), emorragie gengivali; \nAgenzia Italiana del Farmaco\nDocumento reso disponibile da AIFA il 27/05/2025\nEsula dalla competenza dell’AIFA ogni eventuale disputa concernente i diritti di proprietà industriale e la tutela brevettuale dei dati relativi all’AIC dei \nmedicinali e, pertanto, l’Agenzia non può essere ritenuta responsabile in alcun modo di eventuali violazioni da parte del titolare dell'autorizzazione \nall'immissione in commercio (o titolare AIC).\n \n6 \n- reazioni bollose (con formazione di bolle a livello della pelle), fino a quelle più gravi come la \nsindrome di Stevens-Johnson e la necrolisi epidermica tossica (vedere “Avvertenze e precauzioni”). \n- edema (accumulo di liquidi a livello dei tessuti dell’organismo), ipertensione e insufficienza cardiaca; \n- aumento del rischio di eventi trombotici arteriosi (p.es. infarto del miocardio o ictus) specialmente ad \nalti dosaggi e per trattamenti di lunga durata. \n \nSegnalazione degli effetti indesiderati \nSe manifesta un qualsiasi effetto indesiderato, compresi quelli non elencati in questo foglio, si rivolga al \nmedico o al farmacista. Lei può inoltre segnalare gli effetti indesiderati direttamente tramite il sistema di \nsegnalazione nazionale all’indirizzo http://www.aifa.gov.it/content/segnalazioni-reazioni-avverse. \nSegnalando gli effetti indesiderati lei può contribuire a fornire maggiori informazioni sulla sicurezza di \nquesto medicinale. \n \n \n5. COME CONSERVARE VIVIN \n \nConservi questo medicinale fuori dalla vista e dalla portata dei bambini. \n \nNon usi questo medicinale dopo la data di scadenza che è riportata sulla confezione. La data di scadenza si \nriferisce all’ultimo giorno di quel mese. \n \nQuesto medicinale non richiede alcuna condizione particolare di conservazione. \n \nNon getti alcun medicinale nell’acqua di scarico e nei rifiuti domestici. Chieda al farmacista come eliminare \ni medicinali che non utilizza più. Questo aiuterà a proteggere l’ambiente. \n \n \n6. CONTENUTO DELLA CONFEZIONE E ALTRE INFORMAZIONI \n \nCosa contiene VIVIN \nOgni compressa contiene: \nPrincipi attivi: Acido acetilsalicilico 500 mg. \nAltri componenti: amido, sodio laurilsolfato, silice colloidale. \n \nDescrizione dell’aspetto di VIVIN e contenuto della confezione \nLe compresse sono fornite in confezioni contenenti 20 compresse da 500 mg. \n \nTitolare dell’autorizzazione all’immissione in commercio \nA. Menarini Industrie Farmaceutiche Riunite S.r.l. – Via Sette Santi, 3 – 50131 Firenze. \n \nProduttore \nS.I.I.T. S.r.l. - Via Ariosto n. 50 – 20090 Trezzano sul Naviglio (MI) \n \nQuesto foglio illustrativo è stato aggiornato il \nAgenzia Italiana del Farmaco"
}