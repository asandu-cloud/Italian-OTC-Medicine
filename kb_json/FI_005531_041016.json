{
  "filename": "FI_005531_041016.pdf",
  "source_path": "medicinali/FI_005531_041016.pdf",
  "text": "Documento reso disponibile da AIFA il 15/12/2023\nEsula dalla competenza dell’AIFA ogni eventuale disputa concernente i diritti di proprietà industriale e la tutela brevettuale dei dati relativi all’AIC dei \nmedicinali e, pertanto, l’Agenzia non può essere ritenuta responsabile in alcun modo di eventuali violazioni da parte del titolare dell'autorizzazione \nall'immissione in commercio (o titolare AIC).\n32\nB. FOGLIO ILLUSTRATIVO\nAgenzia Italiana del Farmaco\nDocumento reso disponibile da AIFA il 15/12/2023\nEsula dalla competenza dell’AIFA ogni eventuale disputa concernente i diritti di proprietà industriale e la tutela brevettuale dei dati relativi all’AIC dei \nmedicinali e, pertanto, l’Agenzia non può essere ritenuta responsabile in alcun modo di eventuali violazioni da parte del titolare dell'autorizzazione \nall'immissione in commercio (o titolare AIC).\n33\nFoglio illustrativo: informazioni per l’utilizzatore\nResolor 1 mg compresse rivestite con film\nResolor 2 mg compresse rivestite con film\nprucalopride\nLegga attentamente questo foglio prima di prendere questo medicinale perché contiene \nimportanti informazioni per lei.\n- Conservi questo foglio. Potrebbe aver bisogno di leggerlo di nuovo.\n- Se ha qualsiasi dubbio, si rivolga al medico o al farmacista.\n- Questo medicinale è stato prescritto soltanto per lei. Non lo dia ad altre persone, anche se i \nsintomi della malattia sono uguali ai suoi, perché potrebbe essere pericoloso.\n- Se si manifesta un qualsiasi effetto indesiderato, compresi quelli non elencati in questo foglio, si \nrivolga al medico o al farmacista. Vedere paragrafo 4.\nContenuto di questo foglio:\n1. Che cos’è Resolor e a che cosa serve\n2. Cosa deve sapere prima di prendere Resolor\n3. Come prendere Resolor\n4. Possibili effetti indesiderati\n5. Come conservare Resolor\n6. Contenuto della confezione e altre informazioni\n1. Che cos’è Resolor e a che cosa serve\nResolor contiene il principio attivo prucalopride.\nResolor appartiene a un gruppo di medicinali che migliorano la motilità intestinale (procinetici \ngastrointestinali). Agisce sulla parete muscolare dell'intestino, aiutando a ripristinare il suo normale \nfunzionamento. Resolor viene impiegato per il trattamento della costipazione cronica negli adulti nei \nquali i lassativi non funzionano correttamente.\nNon utilizzare nei bambini e negli adolescenti al di sotto di 18 anni.\n2. Cosa deve sapere prima di prendere Resolor\nNon prenda Resolor\n- se è allergico alla prucalopride o ad uno qualsiasi degli altri componenti di questo medicinale \n(elencati al paragrafo 6),\n- se è sottoposto a dialisi renale,\n- se soffre di perforazione o ostruzione della parete intestinale, grave infiammazione del tratto \nintestinale, quali morbo di Crohn, colite ulcerativa o megacolon/megaretto tossico.\nAvvertenze e precauzioni\nSi rivolga al medico prima di prendere Resolor.\nFaccia particolare attenzione con Resolor e informi il medico:\n- se soffre di una grave patologia renale,\n- se soffre di una grave patologia epatica,\n- se attualmente è sotto controllo medico per un grave problema di salute, quale una patologia \ncardiaca o polmonare, un disturbo mentale o a carico del sistema nervoso, cancro, AIDS o un \ndisturbo ormonale.\nIn caso di diarrea grave la pillola contraccettiva potrebbe non funzionare correttamente: si consiglia\nquindi il ricorso a un metodo di contraccezione efficace supplementare. Vedere le istruzioni contenute \nnel foglio illustrativo della pillola contraccettiva che sta assumendo. \nAgenzia Italiana del Farmaco\nDocumento reso disponibile da AIFA il 15/12/2023\nEsula dalla competenza dell’AIFA ogni eventuale disputa concernente i diritti di proprietà industriale e la tutela brevettuale dei dati relativi all’AIC dei \nmedicinali e, pertanto, l’Agenzia non può essere ritenuta responsabile in alcun modo di eventuali violazioni da parte del titolare dell'autorizzazione \nall'immissione in commercio (o titolare AIC).\n34\nAltri medicinali e Resolor\nInformi il medico se sta assumendo, ha recentemente assunto o potrebbe assumere qualsiasi altro \nmedicinale.\nResolor con cibi e bevande\nResolor può essere preso con o senza cibi e bevande a qualsiasi ora del giorno. \nGravidanza e allattamento\nResolor non è raccomandato durante la gravidanza.\n- Informi il medico se è in gravidanza o sta programmando una gravidanza.\n- Usi un metodo contraccettivo affidabile durante il trattamento con Resolor al fine di evitare una \ngravidanza.\n- Se rimane incinta durante il trattamento con Resolor, informi il medico.\nDurante l'allattamento la prucalopride può passare nel latte materno. L’allattamento non è \nraccomandato durante il trattamento con Resolor. Consulti il medico al riguardo.\nChieda consiglio al medico prima di prendere qualsiasi medicinale.\nGuida di veicoli e utilizzo di macchinari\nÈ improbabile che Resolor influenzi la capacità di guidare o utilizzare macchinari. Tuttavia, in alcuni \ncasi Resolor può causare capogiri e stanchezza, in particolare nel primo giorno di trattamento e ciò può \navere un effetto sulla guida e sull'uso di macchinari.\nResolor contiene lattosio\nSe il medico le ha diagnosticato un’intolleranza ad alcuni zuccheri, lo contatti prima di prendere \nquesto medicinale.\n3. Come prendere Resolor\nPrenda questo medicinale seguendo sempre esattamente quanto riportato in questo foglio o le\nistruzioni del medico. Se ha dubbi consulti il medico o il farmacista. Continui a prendereResolor ogni \ngiorno per il tempo stabilito dal medico. \nIl medico potrebbe voler rivalutare la sua condizione e il beneficio del trattamento prolungato dopo le \nprime 4 settimane e successivamente ad intervalli regolari.\nLa dose abituale di Resolor per la maggior parte dei pazienti è una compressa da 2 mg una volta al \ngiorno. \nSe lei ha più di 65 anni o ha una grave malattia del fegato, la dose di partenza è una compressa da \n1 mg una volta al giorno; se necessario il medico può aumentare la dose a 2 mg una volta al giorno. \nIl medico può anche raccomandare la dose inferiore di una compressa da 1 mg una volta al giorno se \nlei soffre di una grave patologia renale. \nPrendere una dose superiore a quella raccomandata non aumenterà l'efficacia del medicinale.\nResolor è indicato soltanto per gli adulti e non deve essere assunto da bambini o adolescenti fino ai \n18 anni.\nSe prende più Resolor di quanto deve\nÈ importante attenersi alla dose prescritta dal medico. Se ha preso più Resolor di quanto prescritto, è \npossibile che si manifestino diarrea, mal di testa e/o nausea. In caso di diarrea si assicuri di bere acqua \na sufficienza.\nAgenzia Italiana del Farmaco\nDocumento reso disponibile da AIFA il 15/12/2023\nEsula dalla competenza dell’AIFA ogni eventuale disputa concernente i diritti di proprietà industriale e la tutela brevettuale dei dati relativi all’AIC dei \nmedicinali e, pertanto, l’Agenzia non può essere ritenuta responsabile in alcun modo di eventuali violazioni da parte del titolare dell'autorizzazione \nall'immissione in commercio (o titolare AIC).\n35\nSe dimentica di prendere Resolor\nNon prenda una dose doppia per compensare la dimenticanza della compressa. Prenda la dose \nsuccessiva alla solita ora.\nSe interrompe il trattamento con Resolor\nSe sospende Resolor, i sintomi della costipazione possono ripresentarsi.\nSe ha qualsiasi dubbio sull’uso di questo medicinale, si rivolga al medico o al farmacista.\n4. Possibili effetti indesiderati\nCome tutti i medicinali, questo medicinale può causare effetti indesiderati sebbene non tutte le persone \nli manifestino. Gli effetti indesiderati si manifestano principalmente all'inizio del trattamento e \nsolitamente scompaiono entro pochi giorni di trattamento continuato.\nI seguenti effetti indesiderati si sono verificati molto comunemente (possono interessare più di 1 \npersona su 10): mal di testa, sensazioni di nausea, diarrea e dolore addominale. \nI seguenti effetti indesiderati si sono verificati comunemente (possono interessare fino ad 1 persona su \n10): diminuzione dell’appetito, capogiro, vomito, disturbi digestivi (dispepsia), flatulenza, borborigmi \nintestinali anomali, stanchezza.\nSono stati segnalati anche i seguenti effetti indesiderati non comuni (possono interessare fino ad 1 \npersona su 100): tremori, palpitazioni, sanguinamento rettale, aumento di frequenza della minzione \n(pollachiuria), febbre e senso di malessere. Se si manifestano palpitazioni, lo comunichi al medico.\nSegnalazione degli effetti indesiderati\nSe manifesta un qualsiasi effetto indesiderato, compresi quelli non elencati in questo foglio, si rivolga \nal medico o al farmacista. Lei può inoltre segnalare gli effetti indesiderati direttamente tramite il \nsistema nazionale di segnalazione riportato nell’Allegato V. Segnalando gli effetti indesiderati lei può \ncontribuire a fornire maggiori informazioni sulla sicurezza di questo medicinale.\n5. Come conservare Resolor\nTenere questo medicinale fuori dalla vista e dalla portata dei bambini.\nNon usi questo medicinale dopo la data di scadenza che è riportata sul blister e sulla scatola dopo \nScad. La data di scadenza si riferisce all’ultimo giorno di quel mese.\nConservare nella confezione blister originale per proteggere dall'umidità.\nNon getti alcun medicinale nell’acqua di scarico e nei rifiuti domestici. Chieda al farmacista come \neliminare i medicinali che non utilizza più. Questo aiuterà a proteggere l’ambiente.\n6. Contenuto della confezione e altre informazioni\nCosa contiene Resolor\nIl principio attivo è la prucalopride.\nUna compressa rivestita con film di Resolor 1 mg contiene 1 mg di prucalopride (come succinato).\nUna compressa rivestita con film di Resolor 2 mg contiene 2 mg di prucalopride (come succinato).\nAgenzia Italiana del Farmaco\nDocumento reso disponibile da AIFA il 15/12/2023\nEsula dalla competenza dell’AIFA ogni eventuale disputa concernente i diritti di proprietà industriale e la tutela brevettuale dei dati relativi all’AIC dei \nmedicinali e, pertanto, l’Agenzia non può essere ritenuta responsabile in alcun modo di eventuali violazioni da parte del titolare dell'autorizzazione \nall'immissione in commercio (o titolare AIC).\n36\nGli altri componenti sono: \nLattosio monoidrato (vedere paragrafo 2), cellulosa microcristallina, silice colloidale diossido, \nmagnesio stearato, ipromellosa, triacetina, titanio diossido (E171), macrogol. La compressa da 2 mg \ncontiene anche ossido di ferro rosso (E172), ossido di ferro giallo (E172), indigotina lacca di alluminio \n(E132).\nDescrizione dell'aspetto di Resolor e contenuto della confezione\nLe compresse di Resolor 1 mg rivestite con film sono compresse rotonde, di colore da bianco a \nbiancastro, con impresso “PRU 1” su un lato.\nLe compresse di Resolor 2 mg rivestite con film sono compresse rotonde, di colore rosa, con impresso \n“PRU 2” su un lato.\nResolor è disponibile in blister (calendarizzato) perforato per unità di dose in alluminio/alluminio \ncontenente 7 compresse. Ciascuna confezione contiene 7x1, 14x1, 28x1 o 84x1 compresse rivestite \ncon film.\nÈ possibile che non tutte le confezioni siano commercializzate.\nTitolare dell'autorizzazione all'immissione in commercio\nTakeda Pharmaceuticals International AG Ireland Branch\nBlock 2 Miesian Plaza\n50-58 Baggot Street Lower\nDublin 2\nD02 HW68\nIrlanda\nProduttore\nSanico NV\nVeedijk 59\nB-2300 Turnhout\nBelgio\nPer ulteriori informazioni su questo medicinale, contatti il rappresentate locale del titolare \ndell’autorizzazione all’immissione in commercio:\nBelgië/Belgique/Belgien\nTakeda Belgium NV\nTél/Tel: +32 2 464 06 11 \nmedinfoEMEA@takeda.com\nLietuva\nTakeda, UAB\nTel: +370 521 09 070\nmedinfoEMEA@takeda.com\nБългария\nТакеда България ЕООД\nТел.: +359 2 958 27 36\nmedinfoEMEA@takeda.com \nLuxembourg/Luxemburg\nTakeda Belgium NV\nTél/Tel: +32 2 464 06 11\nmedinfoEMEA@takeda.com\nČeská republika\nTakeda Pharmaceuticals Czech Republic s.r.o.\nTel: +420 234 722 722\nmedinfoEMEA@takeda.com\nMagyarország\nTakeda Pharma Kft.\nTel.: +36 1 270 7030\nmedinfoEMEA@takeda.com\nDanmark\nTakeda Pharma A/S\nTlf: +45 46 77 10 10\nmedinfoEMEA@takeda.com\nMalta\nDrugsales Ltd\nTel: +356 21419070\nsafety@drugsalesltd.com\nAgenzia Italiana del Farmaco\nDocumento reso disponibile da AIFA il 15/12/2023\nEsula dalla competenza dell’AIFA ogni eventuale disputa concernente i diritti di proprietà industriale e la tutela brevettuale dei dati relativi all’AIC dei \nmedicinali e, pertanto, l’Agenzia non può essere ritenuta responsabile in alcun modo di eventuali violazioni da parte del titolare dell'autorizzazione \nall'immissione in commercio (o titolare AIC).\n37\nDeutschland\nTakeda GmbH\nTel: +49 (0)800 825 3325\nmedinfoEMEA@takeda.com\nNederland\nTakeda Nederland B.V.\nTel: +31 20 203 5492\nmedinfoEMEA@takeda.com\nEesti\nTakeda Pharma AS\nTel: +372 6177 669\nmedinfoEMEA@takeda.com\nNorge\nTakeda AS\nTlf: +47 800 800 30\nmedinfoEMEA@takeda.com\nΕλλάδα\nΤakeda ΕΛΛΑΣ Α.Ε.\nTηλ: +30 210 6387800\nmedinfoEMEA@takeda.com\nÖsterreich\nTakeda Pharma Ges.m.b.H. \nTel: +43 (0) 800-20 80 50 \nmedinfoEMEA@takeda.com\nEspaña\nTakeda Farmacéutica España S.A.\nTel: +34 917 90 42 22\nmedinfoEMEA@takeda.com\nPolska\nTakeda Pharma Sp. z o.o.\nTel.: +48223062447\nmedinfoEMEA@takeda.com\nFrance\nTakeda France SAS\nTél: + 33 1 40 67 33 00\nmedinfoEMEA@takeda.com\nPortugal\nTakeda Farmacêuticos Portugal, Lda.\nTel: + 351 21 120 1457\nmedinfoEMEA@takeda.com\nHrvatska\nTakeda Pharmaceuticals Croatia d.o.o.\nTel: +385 1 377 88 96\nmedinfoEMEA@takeda.com\nRomânia\nTakeda Pharmaceuticals SRL\nTel: +40 21 335 03 91\nmedinfoEMEA@takeda.com\nIreland\nTakeda Products Ireland Ltd\nTel: 1800 937 970\nmedinfoEMEA@takeda.com\nSlovenija\nTakeda Pharmaceuticals farmacevtska družba d.o.o.\nTel: + 386 (0) 59 082 480\nmedinfoEMEA@takeda.com\nÍsland\nVistor hf.\nSími: +354 535 7000\nmedinfoEMEA@takeda.com\nSlovenská republika\nTakeda Pharmaceuticals Slovakia s.r.o.\nTel: +421 (2) 20 602 600\nmedinfoEMEA@takeda.com\nItalia\nTakeda Italia S.p.A.\nTel: +39 06 502601\nmedinfoEMEA@takeda.com\nSuomi/Finland\nTakeda Oy\nPuh/Tel: 0800 774 051\nmedinfoEMEA@takeda.com\nΚύπρος\nA.POTAMITIS MEDICARE LTD\nΤηλ: +357 22583333\na.potamitismedicare@cytanet.com.cy\nSverige\nTakeda Pharma AB\nTel: 020 795 079\nmedinfoEMEA@takeda.com\nLatvija\nTakeda Latvia SIA\nTel: +371 67840082\nmedinfoEMEA@takeda.com\nUnited Kingdom (Northern Ireland)\nTakeda UK Ltd\nTel: +44 (0) 2830 640 902\nmedinfoEMEA@takeda.com\nQuesto foglio illustrativo è stato aggiornato il .\nAgenzia Italiana del Farmaco\nDocumento reso disponibile da AIFA il 15/12/2023\nEsula dalla competenza dell’AIFA ogni eventuale disputa concernente i diritti di proprietà industriale e la tutela brevettuale dei dati relativi all’AIC dei \nmedicinali e, pertanto, l’Agenzia non può essere ritenuta responsabile in alcun modo di eventuali violazioni da parte del titolare dell'autorizzazione \nall'immissione in commercio (o titolare AIC).\n38\nInformazioni più dettagliate su questo medicinale sono disponibili sul sito web della Agenzia europea \ndei medicinali: http://www.ema.europa.eu.\nAgenzia Italiana del Farmaco"
}