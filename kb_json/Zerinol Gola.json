{
  "filename": "Zerinol Gola.pdf",
  "source_path": "medicinali/Zerinol Gola.pdf",
  "text": "Documento reso disponibile da AIFA il 22/09/2024\nEsula dalla competenza dell’AIFA ogni eventuale disputa concernente i diritti di proprietà industriale e la tutela brevettuale dei dati relativi all’AIC dei \nmedicinali e, pertanto, l’Agenzia non può essere ritenuta responsabile in alcun modo di eventuali violazioni da parte del titolare dell'autorizzazione \nall'immissione in commercio (o titolare AIC).\n \n 1\nFoglio illustrativo: informazioni per l’utilizzatore \n \n \nZerinol 300 mg + 2 mg compresse rivestite \n \nparacetamolo + clorfenamina maleato \n \n \nLegga attentamente questo foglio prima di prendere questo medicinale perché contiene \nimportanti informazioni per lei.  \nPrenda questo medicinale sempre come esattamente descritto in questo foglio o come il medico o il \nfarmacista le ha detto di fare. \n- Conservi questo foglio. Potrebbe aver bisogno di leggerlo di nuovo. \n- Se desidera maggiori informazioni o consigli, si rivolga al farmacista. \n- Se si manifesta uno qualsiasi degli effetti indes iderati, tra cui effetti non elencati in questo \nfoglio, si rivolga al medico o al farmacista. Vedere paragrafo 4. \n- Si rivolga al medico se non nota miglioramenti o se nota un peggioramento dei sintomi dopo 3 \ngiorni.  \n \nContenuto di questo foglio: \n1. Ccos’è Zerinol e a cosa serve \n2. Cosa deve sapere prima di prendere Zerinol \n3. Come prendere Zerinol \n4. Possibili effetti indesiderati \n5. Come conservare Zerinol \n6. Contenuto della confezione e altre informazioni \n \n1. Cos’è Zerinol e a cosa serve  \n \nZerinol è un analgesico (allevia il dolore) ed un antipiretico (riduce la febbre) che contiene i principi \nattivi paracetamolo e clorfenamina maleato. \nZerinol si usa per il trattamento dei sintomi dell'influenza e del raffreddore negli adulti. \nSi rivolga al medico se non si sente meglio o se si sente peggio dopo 3 giorni. \n \n2. Cosa deve sapere prima di prendere Zerinol \n  \nNon prenda Zerinol  \n- se è allergico al paracetamolo o alla clorfenamin a maleato o ad uno qualsiasi degli altri \ncomponenti di questo medicinale (elencati al paragrafo 6) o verso altri antistaminici (sostanze \nsimili alla clorfenamina, cioè farmaci utilizzati nel trattamento delle allergie); \n- in gravidanza e allattamento; \n- se è affetto da grave anemia emolitica (malattia dovuta alla distruzione dei globuli rossi del \nsangue);  \n- se ha una carenza di un determinato enzima chiamato glucosio-6-fosfato deidrogenasi, la cui \nmancanza può causare anemia emolitica; \n- se è affetto da grave insufficienza epatocellular e (malattia associata ad alterazione della \nfunzionalità del fegato); \n- se è affetto da glaucoma (malattia oculare spesso  associata ad un aumento della pressione del \nliquido all’interno dell’occhio); \n- in caso di ipertrofia prostatica (malattia caratt erizzata da un aumento di volume della prostata); \n- in caso di ostruzione del collo vescicale (ostruz ione della vescica urinaria); \n- in caso di stenosi piloriche, duodenali e di altr i tratti dell’apparato gastrointestinale (malattie \ngastrointestinali caratterizzate da restringimento di specifiche parti dell’apparato digerente);  \n- in caso di stenosi urogenitale (restringimento a livello degli organi urinari e riproduttivi); \nAgenzia Italiana del Farmaco\nDocumento reso disponibile da AIFA il 22/09/2024\nEsula dalla competenza dell’AIFA ogni eventuale disputa concernente i diritti di proprietà industriale e la tutela brevettuale dei dati relativi all’AIC dei \nmedicinali e, pertanto, l’Agenzia non può essere ritenuta responsabile in alcun modo di eventuali violazioni da parte del titolare dell'autorizzazione \nall'immissione in commercio (o titolare AIC).\n \n 2\n- se è o è stato in trattamento nelle due settimane  precedenti con inibitori delle monoaminossidasi \n(IMAO) (vedere paragrafo “Altri medicinali e Zerinol”).  \n \nAvvertenze e precauzioni \nSi rivolga al medico o al farmacista prima di prendere Zerinol. \nNon deve assumere questo medicinale per oltre 3 giorni consecutivi senza consultare il medico. \nDopo breve periodo di trattamento senza risultati apprezzabili consulti il medico. Se ha la febbre per \npiù di tre giorni, oppure se i sintomi non migliorano o ne compaiono altri entro tre giorni, oppure \nsono accompagnati da febbre elevata, esantema (eruzioni cutanee accompagnate da arrossamento \ndella pelle), eccessiva quantità di muco e tosse persistente, consulti il medico che stabilirà la corretta \ndiagnosi. \n \nParacetamolo \nDurante il trattamento con paracetamolo, prima di assumere qualsiasi altro farmaco, deve \ncontrollare che questo non contenga paracetamolo, poiché se il paracetamolo è assunto in dosi \nelevate, si possono verificare gravi effetti indesiderati (vedere anche il paragrafo “Se prende più \nZerinol di quanto deve”).  \nInoltre, prima di associare qualsiasi altro farmaco, contatti il medico (vedere anche il paragrafo “Altri \nmedicinali e Zerinol”). \nPrima di iniziare la terapia con Zerinol non assuma farmaci il cui uso associato è sconsigliato (vedere \nparagrafo “Altri medicinali e Zerinol”). \n \nDosi elevate o prolungate del prodotto possono provocare un'epatopatia (malattia del fegato) ad alto \nrischio per lei (vedere anche il paragrafo “Se prende più Zerinol di quanto deve”) ed alterazioni a \ncarico del rene e del sangue anche gravi. \n \nGravi reazioni cutanee : con l’uso di paracetamolo sono state riportate reazioni a carico della pelle \npotenzialmente fatali come la sindrome di Stevens-Johnson (SJS), la necrolisi epidermica tossica \n(TEN), la pustolosi esantematica acuta generalizzata (AGEP), l’eruzione fissa da farmaci e la dermatite \nesfoliativa. Se si verificano i sintomi o i segni di queste gravi reazioni della pelle (ad esempio \narrossamento cutaneo progressivo associato a vesciche o lesioni delle mucose), sospenda \nimmediatamente il trattamento con Zerinol e si rivolga al più vicino ospedale. \n \nPresti cautela con Zerinol se è allergico all’aspirina e/o ai farmaci antinfiammatori non steroidei \n(FANS). \n \nPoiché sono state osservate reazioni allergiche gravi al paracetamolo (ad esempio shock anafilattico, \nvedere anche il paragrafo “Possibili effetti indesiderati”), ai primi segni di reazione allergica \nconseguente all’uso di Zerinol, interrompa il trattamento e consulti il medico. \n \nZerinol deve essere usato con cautela e dopo valutazione del medico in caso di alcolismo cronico, \neccessiva assunzione alcol (3 o più bevande alcoliche al giorno), disturbi dell’alimentazione \n(anoressia, bulimia, cachessia, malnutrizione cronica), disidratazione, diminuzione del volume di \nsangue circolante (ipovolemia), malattie del fegato come insufficienza da lieve a moderata e \nsindrome di Gilbert, insufficienza renale grave. \n \nClorfenamina maleato \nZerinol contiene un antistaminico (la clorfenamina). Alle dosi normalmente assunte gli antistaminici \npresentano effetti indesiderati assai variabili da soggetto a soggetto e da farmaco a farmaco e \ndevono essere usati con cautela in persone che soffrono di pressione alta, malattie del cuore o della \ntiroide. \nL'effetto indesiderato più frequente è la sedazione (rilassamento fisico e mentale) che può \nmanifestarsi con sonnolenza (vedere anche i paragrafi “Guida di veicoli e utilizzo di macchinari” e \n“Effetti indesiderati”). I bambini e gli anziani sono più esposti a questo tipo di effetti indesiderati. \nAgenzia Italiana del Farmaco\nDocumento reso disponibile da AIFA il 22/09/2024\nEsula dalla competenza dell’AIFA ogni eventuale disputa concernente i diritti di proprietà industriale e la tutela brevettuale dei dati relativi all’AIC dei \nmedicinali e, pertanto, l’Agenzia non può essere ritenuta responsabile in alcun modo di eventuali violazioni da parte del titolare dell'autorizzazione \nall'immissione in commercio (o titolare AIC).\n \n 3\nClorfenamina può indurre fotosensibilità (reazione allergica della pelle in seguito ad esposizione alla \nluce). \n \nPazienti con insufficienza renale o epatica (del fegato) : se ha un’insufficienza renale o \nun’insufficienza epatica lieve-moderata, utilizzi con cautela questo medicinale. \n \nAnziani : per la loro maggiore sensibilità verso il farmaco, gli anziani devono attenersi ai dosaggi \nindicati. Nei pazienti anziani in trattamento con antistaminici si possono verificare con maggiore \nprobabilità effetti quali vertigini, sedazione, confusione e ipotensione. I pazienti anziani sono \nparticolarmente sensibili agli effetti secondari anticolinergici degli antistaminici quali secchezza della \nbocca, costipazione e ritenzione urinaria (specialmente negli uomini).  \nI pazienti anziani con disturbi mentali (come ad esempio stato confusionale, delirio, demenza, \ncompromissione delle capacità cognitive come memoria e ragionamento) devono evitare l’uso di \nZerinol a causa degli effetti avversi sul sistema nervoso centrale. \n \nAltri medicinali e Zerinol \nInformi il medico o il farmacista se sta assumendo, ha recentemente assunto o potrebbe assumere \nqualsiasi altro medicinale.  \n \nInformi il medico se lei è in trattamento con:  \n- rifampicina (un farmaco antibiotico); \n- cimetidina (un farmaco utilizzato nel trattamento  dell’ulcera gastrica); \n- farmaci antiepilettici (farmaci usati per il trat tamento dell’epilessia come glutetimmide, \nfenobarbital, fenitoina ,carbamazepina, topiramato); \n- probenecid (farmaco utilizzato per il trattamento  della gotta). \n \nIl rischio di tossicità da paracetamolo può essere aumentato. \n \nDosi normalmente innocue di paracetamolo possono causare danni al fegato se assunte insieme a \nquesti farmaci. Lo stesso vale per sostanze potenzialmente epatotossiche e in caso di abuso di alcol; \nIl paracetamolo può aumentare gli effetti avversi dei seguenti medicinali: \n- anticoagulanti orali (farmaci utilizzati per ridu rre o bloccare la formazione di coaguli nel sangue) \ncome warfarin e medicinali simili (antagonisti della vitamina K), poiché il paracetamolo può \naumentare il rischio di sanguinamento; avverta il medico se nota sanguinamenti;  \n- cloramfenicolo (un antibiotico); \n- zidovudina (medicinale usato per il trattamento d ei pazienti affetti da HIV); \n- altre sostanze ad azione anticolinergica (farmaci  che bloccano gli effetti dell’acetilcolina, sostanza \ncoinvolta nella trasmissione degli impulsi nervosi); \n- fenitoina (farmaco usato nel trattamento delle co nvulsioni); \n- flucloxacillina (antibiotico), a causa di un grave rischio di alterazioni del sangue e dei liquidi \n(acidosi metabolica con gap anionico elevato) che deve essere trattata urgentemente e che può \nverificarsi in particolare in caso di grave compromissione renale, sepsi (quando i batteri e le loro \ntossine circolano nel sangue portando a danni d'organo), malnutrizione, alcolismo cronico e se \nvengono utilizzate le dosi massime giornaliere di paracetamolo. \n \nL’efficacia di Zerinol può diminuire in caso di uso abituale di: \n- farmaci anticonvulsivanti (farmaci usati nel trat tamento delle convulsioni, come per esempio \nnell’epilessia); \n- contraccettivi orali (pillola); \n- colestiramina (medicinale impiegato nel trattamen to del colesterolo alto); \n- medicinali che rallentano lo svuotamento gastrico , come per esempio la propantelina, poiché \nriducono la velocità di assorbimento del paracetamolo e ne ritardano l'insorgenza dell'effetto.  \n \nNon assuma Zerinol se è in trattamento con: \nAgenzia Italiana del Farmaco\nDocumento reso disponibile da AIFA il 22/09/2024\nEsula dalla competenza dell’AIFA ogni eventuale disputa concernente i diritti di proprietà industriale e la tutela brevettuale dei dati relativi all’AIC dei \nmedicinali e, pertanto, l’Agenzia non può essere ritenuta responsabile in alcun modo di eventuali violazioni da parte del titolare dell'autorizzazione \nall'immissione in commercio (o titolare AIC).\n \n 4\n- antidepressivi triciclici (farmaci utilizzati nel  trattamento della depressione); \n- inibitori delle monoaminossidasi (un’altra classe  di farmaci antidepressivi come isocarbossazide, \nfenelzina e tranilcipromina) o nelle due settimane successive a tale trattamento; \n- neurolettici (farmaci utilizzati per il trattamen to di disturbi mentali come le psicosi)  \n- altri farmaci ad azione depressiva sul sistema ne rvoso centrale (farmaci che hanno un effetto \nsedativo sul sistema nervoso centrale come barbiturici, sedativi, tranquillanti, ipnotici); \n- metoclopramide (farmaco che blocca il vomito). \n \nÈ sconsigliabile l'uso del prodotto se lei è in trattamento con antiinfiammatori. \n \nCome tutti i preparati contenenti antistaminici, Zerinol può mascherare i primi segni di ototossicità \n(effetti dannosi a carico dell’orecchio) di certi antibiotici. \n \nInterferenza con esami di laboratorio \nSe deve effettuare esami del sangue, tenga conto che la somministrazione di paracetamolo può \ninterferire con la determinazione della quantità di acido urico (uricemia) e della quantità di zucchero \n(glicemia) nel sangue. \n \nZerinol con cibi, bevande e alcol \nIl prodotto può interagire con gli alcolici, pertanto non deve assumere Zerinol contemporaneamente \nal consumo di alcolici. \n \nGravidanza, allattamento e fertilità  \nGravidanza e allattamento \nSe è in corso una gravidanza, se sospetta o sta pianificando una gravidanza, o sta allattando con latte \nmaterno non deve usare Zerinol. \nFertilità \nNon sono stati condotti studi con Zerinol per valutare gli effetti sulla fertilità nell’uomo. \n \nGuida di veicoli e utilizzo di macchinari  \nNon sono stati condotti studi con Zerinol per valutare gli effetti sulla capacità di guidare veicoli e di \nusare macchinari. Zerinol può dare sonnolenza; di ciò deve essere consapevole se si pone alla guida \ndi veicoli o se pensa di svolgere operazioni che richiedono attenzione e vigilanza. \n \nZerinol compresse rivestite contiene saccarosio  \nSe il medico le ha diagnosticato una intolleranza ad alcuni zuccheri, lo contatti prima di prendere \nquesto medicinale.  \n \n3. Come prendere Zerinol  \n \nPrenda questo medicinale seguendo sempre esattamente quanto riportato in questo foglio o le \nistruzioni del medico o del farmacista. Se ha dubbi consulti il medico o il farmacista. \n \nLa dose raccomandata è la seguente: \nAdulti : 1 compressa 2 volte al giorno. Uso orale. \nZerinol compresse rivestite deve essere preso con acqua dopo i pasti. La compressa deve essere \ninghiottita integra. \n \nAttenzione:  \n- non superi le dosi indicate senza il consiglio del medico;  \n- usi questo medicinale solo per brevi periodi di t rattamento. Se la febbre persiste o i sintomi non \nmigliorano dopo 3 giorni di trattamento, consulti il medico;  \n- consulti il medico se il disturbo si presenta ripetutamente.  \nAnziani : in particolare gli anziani devono attenersi ai dosaggi indicati.  \nAgenzia Italiana del Farmaco\nDocumento reso disponibile da AIFA il 22/09/2024\nEsula dalla competenza dell’AIFA ogni eventuale disputa concernente i diritti di proprietà industriale e la tutela brevettuale dei dati relativi all’AIC dei \nmedicinali e, pertanto, l’Agenzia non può essere ritenuta responsabile in alcun modo di eventuali violazioni da parte del titolare dell'autorizzazione \nall'immissione in commercio (o titolare AIC).\n \n 5\n \nBambini e adolescenti : la sicurezza e l’efficacia di Zerinol in pazienti di età inferiore a 18 anni non è \nstata stabilita. \n \nSe prende più Zerinol di quanto deve \nLe persone anziane, i bambini piccoli, i pazienti con disturbi epatici, il consumo cronico di alcol o la \nmalnutrizione cronica, così come i pazienti trattati contemporaneamente con farmaci che inducono \nenzimi sono ad aumentato rischio di intossicazione, compreso l'esito fatale. \nIn caso di assunzione di una dose eccessiva di medicinale, si possono manifestare: sonnolenza, \nletargia (stato di sonno profondo con ridotta risposta ai normali stimoli), depressione respiratoria \n(riduzione dell’attività respiratoria), agitazione, confusione, allucinazioni, vertigini, movimenti \nincontrollati, secchezza delle bocca, alterazioni del battito del cuore, nausea, vomito, anoressia, \npallore, dolore addominale, citolisi epatica (distruzione delle cellule del fegato) che potrebbe portare \na sanguinamento gastrointestinale, acidosi metabolica, necrosi massiva (morte delle cellule del \nfegato) \n.  \nIn caso di ingestione accidentale di una dose eccessiva di Zerinol avverta immediatamente il medico \no si rivolga al più vicino ospedale.  \n \nSe dimentica di prendere Zerinol  \nNon prenda una dose doppia per compensare la dimenticanza della dose. \n \nSe ha qualsiasi dubbio sull’uso di questo medicinale, si rivolga al medico o al farmacista. \n \n \n4. Possibili effetti indesiderati  \n \nCome tutti i medicinali, questo medicinale può causare effetti indesiderati sebbene non tutte le \npersone li manifestino. \nPer i seguenti effetti indesiderati la frequenza non può essere stabilita sulla base dei dati disponibili. \n \nSe manifesta uno dei seguenti sintomi, INTERROMPA immediatamente l’uso di Zerinol e si rivolga al \nmedico o al più vicino ospedale dove la sottoporranno ad un appropriato e specifico trattamento: \n- gravi reazioni cutanee che si manifestano con eru zione della pelle, alcune delle quali fatali (inclusa \nla sindrome di Stevens-Johnson e necrolisi tossica epidermica, pustolosi esantematica acuta \ngeneralizzata); \n- reazioni allergiche quali: \n - angioedema (gonfiore improvviso della pelle o de lle mucose); \n- edema alla laringe (rigonfiamento della laringe);  \n- shock anafilattico (grave reazione allergica).  \n \nEffetti indesiderati a carico del sangue :  \n- trombocitopenia (riduzione del numero di piastrin e nel sangue); \n-  neutropenia  (riduzione del numero di neutrofili  nel sangue);  \n- leucopenia (riduzione del numero di globuli bianc hi nel sangue); \n- anemia emolitica  (diminuzione della quantità di emoglobina e dei globuli rossi) in particolare in \npazienti affetti da carenza di glucosio 6 fosfato deidrogenasi;  \n- agranulocitosi (riduzione del numero di granuloci ti nel sangue); \n- pancitopenia (riduzione del numero di tutte le ce llule presenti nel sangue); \n- eccesso di acido nel sangue dovuto alla presenza di troppo acido piroglutammico conseguente a \nbassi livelli di glutatione. \n \nDisturbi del sistema nervoso  quali: \n- sedazione; \n- sonnolenza; \nAgenzia Italiana del Farmaco\nDocumento reso disponibile da AIFA il 22/09/2024\nEsula dalla competenza dell’AIFA ogni eventuale disputa concernente i diritti di proprietà industriale e la tutela brevettuale dei dati relativi all’AIC dei \nmedicinali e, pertanto, l’Agenzia non può essere ritenuta responsabile in alcun modo di eventuali violazioni da parte del titolare dell'autorizzazione \nall'immissione in commercio (o titolare AIC).\n \n 6\n- astenia (debolezza); \n- vertigini (capogiri); \n- cefalea (mal di testa); \n- incapacità di concentrarsi; \n- coordinazione anomala; \n- confusione. \n \nCon l’uso di paracetamolo sono state segnalate reazioni della pelle  di vario tipo e gravità che \nincludono casi di: \n-    rash (eruzione cutanea);  \n- orticaria (comparsa di macchie rosse sulla pelle) ;  \n- gravi reazioni della pelle ome la sindrome di Ste vens-Johnson (SJS), la necrolisi epidermica tossica \n(TEN), la pustolosi esantematica acuta generalizzata (AGEP), l’eruzione fissa da farmaci e la \ndermatite esfoliativa; \n- fotosensibilizzazione (reazione allergica della p elle in seguito ad esposizione alla luce). \n \nAltri effetti indesiderati possono essere: \n- visione offuscata; \n- midriasi /dilatazione della pupilla); \nispessimento delle secrezioni bronchiali (muco più denso) broncospasmo (restringimento \ntemporaneo delle vie respiratorie; \n- scchezza della bocca, nausea, disturbi gastrointestinali ; \n- alterazioni della funzionalità del fegato  ed epatiti (infiammazioni del fegato); \n- alterazioni a carico del rene : insufficienza renale acuta (riduzione della funzionalità renale), nefrite \ninterstiziale (infiammazione dei reni), ematuria (presenza di sangue nelle urine), anuria (assenza di \nurine), ritenzione urinaria (difficoltà ad emettere urina). \n-  disturbi psichiatrici : confusione, incubi, depressione; \n-  alterazioni a carico del cuore : tachicardia (aumento della frequenza cardiaca), palpitazioni; \n- ipotensione ortostatica (eccessiva diminuzione dell a  pressione arteriosa quando ci si alza in \npiedi); \n-  distubo dell’ orecchio : tinnito. \n \nSegnalazione degli effetti indesiderati \nSe manifesta un qualsiasi effetto indesiderato, compresi quelli non elencati in questo foglio, si rivolga \nal medico o al farmacista. Può inoltre segnalare gli effetti indesiderati direttamente tramite il sistema \nnazionale di segnalazione all’indirizzo https://www.aifa.gov.it/content/segnalazioni-reazioni-avverse. \nSegnalando gli effetti indesiderati può contribuire a fornire maggiori informazioni sulla sicurezza di \nquesto medicinale. \n \n5. Come conservare Zerinol  \n \nNon è richiesta alcuna condizione particolare di conservazione. \n \nConservi questo medicinale fuori dalla vista e dalla portata dei bambini. \n \nNon usi questo medicinale dopo la data di scadenza che è riportata sulla scatola dopo Scad. La data \ndi scadenza si riferisce all’ultimo giorno di quel mese. \n \nNon getti alcun medicinale nell’acqua di scarico e nei rifiuti domestici. Chieda al farmacista come \neliminare i medicinali che non utilizza più. Questo aiuterà a proteggere l’ambiente. \n \n \n \n \nAgenzia Italiana del Farmaco\nDocumento reso disponibile da AIFA il 22/09/2024\nEsula dalla competenza dell’AIFA ogni eventuale disputa concernente i diritti di proprietà industriale e la tutela brevettuale dei dati relativi all’AIC dei \nmedicinali e, pertanto, l’Agenzia non può essere ritenuta responsabile in alcun modo di eventuali violazioni da parte del titolare dell'autorizzazione \nall'immissione in commercio (o titolare AIC).\n \n 7\n6. Contenuto della confezione e altre informazioni  \n \nCosa contiene Zerinol compresse rivestite \n- i principi attivi sono: paracetamolo 300 mg; clor fenamina maleato 2 mg pari a  clorfenamina  1,41 \nmg; \n- gli altri componenti sono: amido di mais, cellulo sa microcristallina, povidone, magnesio stearato, \ncarmellosa sodica, talco, saccarosio , gelatina,  macrogol 6000, calcio carbonato, clorofilla \nidrosolubile, gomma arabica, cera carnauba. \n \nDescrizione dell’aspetto di Zerinol e contenuto della confezione \nZerinol si presenta in forma di compresse rivestite. \nIl contenuto della confezione è di 20 compresse rivestite, confezionate in 2 blister.  \n \nTitolare dell’autorizzazione all’immissione in commercio \nZentiva Italia S.r.l. – Via P. Paleocapa, 7 – 20121 Milano  \n \nProduttore  \nIstituto De Angeli S.r.l. – Loc. Prulli n. 103/c – 50066 Reggello (FI) \n \nQuesto foglio illustrativo è stato aggiornato il:  \n \n \nAgenzia Italiana del Farmaco"
}